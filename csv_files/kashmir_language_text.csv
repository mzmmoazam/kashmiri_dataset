domain_name,file_name,file_urls,files,text_extracted
kashmirilanguage,Surat_Khaneh,,,"اسۍ
       ما وٲتِتھ
       پێے پتھ ون سۅرنے واینۍ  ہش چھےٚ
    گژھن بدلٕے
    معنے ژورُکھ
    میۍ بدلٕے
    معنے اوس
    کتھن أچھ
    مُژرٲوتھ  گوس
    وُبٲلۍ پھیران اوسس
    دردٕ نیَن چٲنِس
    گامس نکھہٕ
    ووتُس زٕژٕ ہِشہ
    چھم لٲرتھ
    پادن لالن ہند
    یێلہ ہاوس
    چُھے پۯانٮ۪ن
    دیوارن تل
    کھن دۅسہ تل
    تاپُل وۅسہ
    آیاو انہِ گٹہٕ
    کٲژا چھس
    وۅہوَن منہٕ
    آنگن منز
    راتھ وُچھم کُن زۆن شُر
    اکھ زوٗنہ
    گندن گۅڈہ
    یێتہ گاہ
    پٮ۪و
    افتابُک تتہ چُھس لر
    تۯٲوتھ
    سونچن قاضی غلام محمد  1997  Poetry is understood best when understood generally and partly۔ S. T. Coleridge"
kashmirilanguage,Surat_Khane_Notes,,,"۔ کیٚنہہ
اشارٕ ۔ پتۍمٮ۪ن پنژہن شیٹھن ورۍین ہندٮ۪ن بدلونٮ۪ن
دورن منز رودۍ کینہہ شٲعر پننہ
قدمہ پۆد پۆد دوان  تہٕ  پننۍ منزل پۯاوان؛ تم تہ یمن پننہ رنگک احساس
اوس ، تم تہ یمن بدلوٕنہ نہجن کُن ظۅن اوس
نہٕ۔شاید اوس صرف اکھ شخص یُس زندگی منز
أکس بیٚۍ سندۍ پٲٹھۍ مصروف روزتھ ،مقٲمی تہٕ عالمی ادبہٕ چن تۯاین وٲقف ٲستھ ، تہ
وقتہ کٮ۪ن فٲشنن پرزٕنٲوتھ تہ، سٔرتھ سونچتھ پنن طرز پایہ بوٚڈ زٲنتھ تتھ گۅڈ بران اوس: قاضی
غلام محمد۔ ""صورت خانہ"" چھےٚ تمۍ سنز کٲشرِ شٲعری ہنز سۅمبرن۔  ییٚلہ سید محی الدین زورؔ تمۍ سنزِ اردو شٲرۍ پٮ۪ٹھ ونہ زِ امکۍ نقش و نگار چھہ
کشیرِ ہندٮ۪ن فنکارن ہنزِ کٲرۍگری کھۅتہ زیادٕ پوشہ ونۍ؛ ڈاکٹر عروج زیدی ونہ تمۍ
سندٮ۪ن فارسی شعرن پٮ۪ٹھ چھہ پھرۍ پھرۍ حافظ تہ سعدی سند گمان گژھان؛ تمۍ سنزِ ماجہ
زٮ۪وِ ہنزِ شٲعرۍ پٮ۪ٹھ کیا تگہ مےٚ امہ کھۅتہ ونن۔ مگر کتابہ ہندٮ۪ن پننہ پسندٕ
کینژن خاص نۅکتن کُن پرن وٲلٮ۪ن ہند توجہ پھرنہ خٲطرٕ چھہ یمن سطرن منز کیٚنہ
اشارٕ پیش۔  قاضی گلام محمدنۍ ""حرف شیرین"" چھےٚ اردو، تہٕ
""حمام بادگرد"" چھےٚ اردو تہ فارسی شٲعری ہنز کتاب؛ کٲشرِ شٲعرۍ ہنز چھےٚ
مےٚ صرف ""صورت خانہ"" نظرِ تل یۅسہٕ مےٚ فوزیہ قاضی صٲبس اجازت ہٮ۪تھ
پننہ وٮ۪ب سایٹھ پٮ۪ٹھ پیش کرمٕژ چھےٚ۔  فارسی شٲعری پٮ۪ٹھ گژھۍتن حافظ
تہٕ سعدی سند گمان؛ مگر تمۍ سنز کٲشر
شٲعری چھےٚ تیژ ""کٲشِر"" ییژ نہ شاید تسندس کٲنسی زِٹھس یا کٲنسس کالہ
بٲجۍ سنز چھےٚ۔ یہ چھےٚ لفظن، پیکرن تہٕ استعارن ہندِ حسابہ، پننہ روٲنی حسابہٕ، پننہ منظر نامہ حسابہ، موضوع
تہ مضمون ژارنہ کہ حسابہ، زندگی ہند
اکھ پنن فلسفہ آسنہ کہ حسابہ، تہٕ منظر
نامس سٍتۍ شٲعرس دلی تہ ذہنی واٹھ آسنہ تہٕ
تتھ باوتھ کرنہ کہ حسابہ کٲشر ۔تمس اوس کٲشرٮ۪و شعرو منزٕمحمود گٲمی پسند، مگر تمۍ سند پنن عالم
چھہ تٔمس پنن، صرف پنن، تہٕ اتھ چھہ سُے پایہ بجر ییمچ کتھ تم ناماور عٲلم چھہ کران یہند
مےٚ ناو ہیوٚت۔ قٲضی
غلام محمد چھہ یادٕ وترس زٲلۍ دوان، صرف لۅکچارٕ
پٮ۪ٹھہ کس نہٕ، پیٖرِ وادن ہندس، تتھ یادٕ وترس یُس سانہ منہٕ کٮ۪ن تہہ خانن منز
رژھرتھ چھہ؛ یتھ مثلن یُنگ  (Jung) زٲلۍ دیہِ ہے، تکیازِ تم منظر چھہ
پۯانٮ۪ن لکہ داستانن زٮ۪وان تہٕ خٲلص تخیلک رنگ رٹان۔تتھ عالمس منز چھہ تاپک تہٕ گاشک لول، تکیازِ گاش تہٕ وشنیر چھہ زندگی ہندۍ دوست؛ تتہ چھہ
انہ گٹیُک خوف، تکیازِ انہ گۆٹ چھہ ترُن
تہٕ زندگی ہند دشمن؛ تتہِ چھہ وصلک سۯیہہ، تکیاز زُوٕ ذٲژ چھےٚ امی مٲنتھرِ ستۍ نوان،
پھۅلان تہٕ پھبان؛ تتہ چھےٚ فراقچ دگ، تکیاز دورٮ۪ر چھہ زندگی ہنز کۅل رٲسۍ کران؛ تتہ
چھہ بیٮ۪سۅکھ لولک تہٕ بےٚ ٲنتھ حسنک ٲنہ خانہ یس تمام زندگی انسانس بے قرار
تھاوان چھہ؛ تتہ چھہ منزلہ پتھ منزلہ بۯونٹھ کن قدم کڈنچ کل یتھ خاب ونان چھہ، یم زندگی ہندۍ رنگہ ولۍ انہار چھہ تہٕ
یم مینتھ تولتھ آسان چھنہ۔ مگر اتھ سارے دولٔژ چھہ اکھ بے رحم پزرک احساس ہمیشہ
لرِ لۆر روزان زِ سٲنۍ امار، سٲنۍ وۅتھ
ژھانٹھ، سٲنۍ خاب چھہ موسمی پوش، کینژس کال وہۍ کران تہٕ پتہٕ چھہ یہند آفتاب
لوسان۔ یمہ نٕے ٲنہٕ تاپہٕ ٹیٚکٮ۪ن پٮ۪ٹھ
چھےٚ شٲعری ہٮ۪تھ سٲری فن دٔرتھ۔ ﴿شاید چھہ یمے فلسفکۍ تہ مذہبن ہندۍ اصلی موضوع
تہ﴾ أکس بییِس آسہ یمو منزٕ کنہ أکس یا کینژن پاسن پٮ۪ٹھ نظر آسان؛ قٲضۍ صٲبنۍ شٲعری چھےٚ یمن لگ بگ سٲرنےٕ انہارن
کۅم کٔرتھ؛ تمن نشہ چھہ یمن سٍتۍ واٹھ تھاون وٲلۍ سٲری وہۍ لبنہ یوان، سیٚدِ سیوٚد بیانن منز نہٕ، کلامہ کس
ورگہ معنیس منز۔ کینہہ یٔژ پٲٹھۍ ورتٲوِ مژٕ علامٔژ چھےٚ ""پرون""،""
ناگ""،""بونۍ""، ""ژونگ""، ""گام، ""ساز""،
""وتھ""، ""مندورٕ""، ""دیان تہٕ دیانُک سر""، تہٕ
""جوٗگۍ"" یُس پۆتس کار کرتھ گژھان چھہ۔ یہ داتھُر چھہ پانہ ونان زِ یہ
وہراون وول کُس آسہِ۔  گۅڈنیُک صفت یس پران وٲلس اتھ شٲعری
سٍتۍ آوراوان چھہ، تتھ ونو روٲنی تہ شبیہہ
سٲزی یا پیکر ترٲشی۔ اکس اکس شعرس منز لفظ سوٚمۍ تہٕ کنہ جایہ نہٕ زٮ۪وِ روٚٹ
گژھان۔ اتھ صفتس کن ظۅن تھاون چھہ امہ کنۍ ضروری زِ ییٚلہ گوٚب تہ معنے دار کتھ
کرنۍ آسہ، روٲنی چھہ اکثر چھپہ لگنک خطرٕ آسان۔ کینژن ناماور شٲعرن ہندس کلامس منز
چھہ واریاہہ لٹہ روٲنی ہنزِ کمی ہند احساس سپدان، خاص کر ییٚلہ کانہہ سنۍ کتھ
وننۍ آسہ۔ اگر یہ بے حد ضروری صفت تیوتاہ
نایاب تہ چھنہ، مگر وۅزم بدلہ شٲعرٕ سند پننہ منہ زامژ پیکر ترٲشی چھےٚ ""صورت خانہ"" کٮ۪ن
شعرن ہنز اکھ ٹاکارٕ خصوصیت۔ زیادٕ تر
پیکر چھہ بصری، یعنے یمن سٲنس وچھنہ کس حٮ۪سس سٍتۍ واٹھ چھہ، ""منہ آنگن منز راتھ وچھم / کن
زوٚن اکھ زونہ
گندن""۔ یتھۍ پیکر چھہ پۯٮ۪تھ غزلس کٮ۪و نظمہ منز۔ نوۍ نوۍ تہ پرن وٲلس کل کڈن
وٲلۍ تہٕ سوٚن اثر تۯاون وٲلۍ یم بصری پیکر چھہ تیتۍ وفوٗر زِ کانہہ شعر چھنہ یس نہٕ ولنہ ییہ۔ امہ کھۅتہ کم پہن، مگر یتھی زودار چھہ یمن اسۍ
سمعی پیکر ونو، یعنے یمن سٲنس بوزنہ کس حٮ۪سس سٍتۍ وٹھ چھہ، ""اسۍ ما وٲتتھ
پیٚے پتھ ون / سۅرنے واینۍ ہش چھے گژھن""، یا ""ہیرِ گو ٹھس تہ دل ہیوٚتن
راون""۔ ژمہ چھہۍ لگنکۍ ﴿لمسی﴾، زٮ۪وِ مزک باس دنکۍ پیکر چھہ لگ بگ غٲب۔ خابس
منز تہ چھ یہ شٲعر یا تہ وچھان، یا بوزان
یا کنہ وِزِ مشک ژٮ۪تران۔ یہ چھہ نفسیٲتی معاملہ، مگر میٲنۍ کنۍ چھے یہ حدٕ روٚس
طلبگار آستھ تہ تھدۍ خاب وچھتھ، رٔچھتھ رٔژھرتھ تہٕ اچُھہہ تہ ابوس عالم پنن سٲلہ
مٲدان بنٲوتھ بدنی لطفو نشہ بے نیاز آسنٕچ علامت۔ بنان چھہ بے نیازی ہند سبب آسہ ماحولک
ثٹھنیار، یا آسہ شٲعرٕ سند خاص قسمک مزازٕ، مگر یہ چھے محض اکھ راے تہ بہٕ چھس نہ نفسیاتک مٲہر۔
مےٚ چھہ یہ نظرِ تل زِ وصلک ہاوس چھہ
""صورت خانہ"" کٮ۪ن شعرن منز ٹاکارٕ پٲٹھۍ موجود۔ ییٚلہ شٲعر ﴿ یا غزلک
کردار﴾ ""پۯانہ مندورِ کنۍ"" گژھا تہ تتہ ""تمس"" وچھان چھہ، سہ چھہ پانے پانس حٲرتن گژھتھ پۯژھان،  ""نافہ
اوسا تٔمس ہران جامن نظرٕ آسا تٔمس شراب وہان  وۅنۍ
نبا یور کن ژٕ پھیرکھ زانہہ پانہٕ
کیٚہتام چانہ أچھ چھےٚ ونان  یا اسہ وٕنہ ہۅنجہ اسۍ شیرِ أکس اکھ
لاگو پوش بتھۍ
وۅشلاوو تن شیٚہلاوو بونٮ۪ن تل یم شعر چھہ زوٗدار شبیہن منز بوزن وٲلس ونن وٲلس سٍتۍ تُلتھ نوان، أکس عجیب روبہ
خانس منز واتناوان، تہٕ أچھ گاش تہٕ خوشبۅے سرنکۍ حٮ۪س آوراونس سٍتھ تن شیٚہلاونچ
کل کڈان۔ اکھ کتھ چھےٚ شاید یہ زِ یہ شٲعر
چھنہ صرف پیکر تراشی ہند فن مۅلناونہ خٲطرٕ یہ مرژٕگری کران، حالانکہ رٕژ شٲعری
کیُت چھہ سُہ تہ اکھ شٲعرانہ کمال۔ ""صورت خانہ"" چھہ زیادٕ پہن شعری
کردارن ہنز یا کنہ واقعچ کانہہ کٲفیت
باونہٕ مۅکھہٕ کتھ صرف پیکرن ہنز زبٲنۍ کران۔ اتہ چھہ زندگی ہندۍ فلسفیانہ پزر تہٕ
شٲعرۍ ہنز نزاکت رلان۔  قٲضۍ صٲبنۍ لفظ چھہ زیادٕ پہن دۅہ دشۍ ورتاونکۍ کٲشرۍ لفظ
مگر یمے چھہ شبیہہ تہٕ استعارٕ بنان۔ تہند
استعارٕ چھہ کنہ اۆگُن، کنہ دۆگن، تہٕ کنہ
واریاہ گۆن آسان۔ یم استعارٕ چھہ تتھہٕ
کنہ اکھ أکس سٍتۍ وٲٹھتھ آسان زِ وازٕ محمودن ""کتنس ابسن ور دِمہ یو""
چھہ یاد پٮ۪وان۔ سنتھ پرو تہٕ"" کتھ "" ، پٮ۪ٹھۍ ونۍ پرو تہ ""کتھہ ہنا""۔ قاضی چھہ حسابہٕ کہ علمک بوٚڈ وۅستاد بنتھ
ینورسٹی ہنز ہیرن پھرۍ پھرۍ کھسان تہٕ وسان،
پننہ علمہ کس روحس چھہ وٲتتھ، مگر تمہ چن
لبن ہند روغن چھس نہ لاران ۔
اۆند پۆکھ چھہ خابک، شعر چھہ بالہ کۅلہ ہندۍ پٲٹھۍ روان تہٕ سۆدرٕ کھۅنہ پٲٹھۍ سوٚن۔ یندرازنہ دربارک یہ سوز بوزنہ باپتھ چھہِ
کن گۅڈٕ خٲلی کرنۍ، تکیازِ یہ سوز چھہ
سانہ رٮ۪واتک انگ ٲستھ تہ نۆو۔ یہ شٲعری پرنہ تہٕ امیُک رنگ چھاونہٕ خٲطرٕ چھہ
واریا کینہ تۯٲوتھ، مشرٲوتھ تہ منسٲوتھ أمس
شٲعرٕ سندِ کۅنگہ قہوُک ""نشہ کرن"" پٮ۪وان۔ دپان چھہ:  مٮ۪ون
دل رنگہ مۆت چھہ موصم شُر چٲنۍ
یاداؤری چھےٚ سبز الاو  یہ رنگہ مۆت شُر چھہ پرون یاد پٮ۪تھ راوان، نۆو وچھتھ
راوان، سونچتھ راوان، رٲوتھ راوان، تہٕ لٔبتھ راوان، تہ راونہٕ کس اتھ سفرس منز أتی اسان تہ أتی ودان۔ یہ چھہ مزازٕ کنۍ بوزۍتو
شٲعر۔ مگر مےٚ ہیٚوت فلسفہ دگن، یہ شٲعر چھنہ فلسفہ دگان۔ سہ چھہ خاب ہاوان:  گۅڈہ
ییٚتہ گاہ پٮ۪و افتابُک تتہ
چُھس لر تۯٲوتھ سونچن  تتہ چھنہٕ شۆنگتھ ، لر تۯٲوتھ چھہ سونچان، شایدسونچان سون
سفر کتہ پٮ۪ٹھہ گو شروع۔ توے چھہ زندگی ہند آگُر، افتاب پھرۍ پھرۍ وشینرک تہ راحتک استعارٕ بنان۔ شٲعر چھہ تاپھ
﴿گاش، وشنیر﴾ سورُے ژٕہتھ یژہاں نیُن:  نٲگنہ بۆٹھ
پۆت ہردک تاپھ پانو
کوتاہ وہراوتھ  ناگہ بٹھس پٮ۪ٹھ ہردک مزم مزم تاپھ چھاون چھہ سون اکھ خاص
طمع، مگر یہ ""پانو کوتاہ وہراوتھ "" ! کل بل چھہ یم تۯےٚ لفظ،یمے چھہ سمُت کرتھ
اکھ زوٗدار، سہل، سادٕ تہ روان، تہ نٮ۪رل کتھ
بنان۔ ووںۍ اگر یہ تاپھ، یہ گاش نصیبہ آسہ نہ، تیٚلہ چھہ وقتک بیاکھ پاس انہ گۆٹ۔
انہ گٹس منز چھہ انسان وٹنہ یوان، کھوژان۔ کھوژان کتھ چھہ، تتھ ہیکہ نہ زٮ۪و دِتھ،
مگر پھۯٹۍ چھہ گژھان۔ یہ چھہ سون تہ
تجربہ، مگر شٲعر ییٚلہ اتھ خوفس باوتھ کرِ، سُہ چھہ ونان:  عجٲیبات چھہ
انہ گۆٹ یتھُے چھہ دۅہ لوسان  یہ
میون کُٹھ تہ دوشوے چھہ اکھ أکس کھوژان ""بہٕ"" چھس کھوژان، تہ تۆر
یکدم فکرِ، مگر ""کٹُھ"" تہ چھہ کھوژان۔تتھ پٮ۪ٹھ چھہ غور کرن۔اگر اسۍ
""بہٕ"" انسانہ سند استعارٕ مانو، ""کُٹھ"" چھہ تیٚلہ یہ دنیا،
سون زمینہ ژکل یا سٲرٕے کٲینات۔ اسہ چھےٚ شوب امی زمینہ، امی میٚژِ سٍتۍ؛ اتھ زمینہ چھےٚ شوب سانہ سٍتۍ۔ تاپھ آسہ، وشنیر آسہ،
تہٕ وۅتھ بو آسہ ، تیٚلہ چھہ اسۍ تہٕ یہ زمین اکھ أکس اکار بکار۔ انہ گوٹ کڈِ کاڈ
تیٚلہ چھہ اسۍ دوشوے اکھ اکس دشمن۔ انہِ گٹس منز تہ چھےٚ یہے زمین، انہ گٹس منز تہ
چھہ اتھ زمینہ ""اسۍ""، مگر خوف چھہ یوان اسہ دۅشٕنی ولنہ۔ اتھ دۅہ دشۍ
محسوس سپدن واجنہ تبدیلی چھہ شٲعر نہ واہ واہ کران تہٕ نہ وۅہو کڈان، سہ چھہ صرف
ونان ""عجٲیبات""۔ یہ اکھ لفظ چھہ سونچکۍ دراوزٕ وتھۍ تۯاوان، نتہٕ یہ اوس
اکھ عام تجربہ۔  یہ گو اگر اسۍ آفتاب تہ رات تمن معنین منز نمو یہنز اسہ کتھ
کٔر۔ مگر ""گاش"" چھہ اسۍ امنہ امانس تہ وناں ﴿تتھ ملکس منز چھہ گاش﴾، گاش
چھ اسۍ اولادس تہ ونان ﴿یم اسہ وٲنجہ وشنیر آسان چھہ﴾، گاش چھہ اسۍ مثالہ پٲٹھۍ خبردٲری
تہ علمس تہ ونان تہٕ بییہ واریاہن دلس ویہ ونٮ۪ن چیزن تہ؛ تتھے پٲٹھۍ چھہ اسۍ
""انہ گۆٹ"" تہ واریہن چیزن وناں یم سانہ زندگی ویہ ونۍ آسن نہٕ۔ اگر خیالکۍ یم پاس نظرِ تل روزن،
شٲعرٕ سند گاشس خوش آسن تہٕ انہ گٹس کھوژن
چھہ یمن شعرن ہندِ مدتہ سٍتۍ و ہراو رٹان۔  احمد بٹوٲرۍ وون: یار ، یار باش آمے / گاش آمے لتۍیے۔یہ چھہ وۅنۍ بیاکھ گاش، یارباش
یارٕ سندِ ملاقاتک گاش، یتھ اسۍ وصل ونو۔ وصل چھہ ژکہ زوٗذٲژن ہندس تتھ سمُت
سپدنس ونان یس زندگی ہند درۍیاو پکہٕ ون
تھاونچ ضمانت چھہ، تہٕ فراق چھہ اسۍ تتھ دوٗررس ونان یس یہ سمُت ناممکن بناوان
چھہ، یا دپو یُس زندگی ہنزِ وسوٕنہ وٮ۪تھہ ٹھۆر کران چھہ۔ وصلہ کس سرورس تہ دور
ٮ۪ر کس عذابس چھےٚ زوٗذاژ ہندس کلہم نظامس منز اوے کنۍ اہمیت ۔
یہ جذبہ چھہ انسانس ازلے غٲلب۔ جذبہ چھہ زوراور تہٕ حدٕ روٚس، زبان چھےٚ اسہ تنگ دامن، اوے چھہ
لولکۍ احوال وننس منز یٔژ پٲٹھۍ مٲنڈمٕژ زبان استعمال سپدان، اتھ حدس تٲنۍ زِ عام لولہ شٲعری چھہ ""لولو"" ونتھ کیٚنہ
لکھ ٹسنہ کران؛تی شوبٮ۪س۔ توے کنۍ چھنہٕ لولہ شٲعری لگ بگ پۯٮ۪تھ شٲعرس نٲلۍ گژھان
مگر کاپہ چھےٚ یوان کمنٕے؛ یہ چھےٚ جان شٲعرس فن ازماوان۔ اگر ادا گژھہ، یہ چھےٚ کلامس
خۅدکفیل تہ باگہ بۆ رت شٲعری ہند فن بنان۔ اسۍ وچھو قاضی غلام محمد کتھہٕ کنۍ چھہ
اتھ سمندرس تار لبان۔ دۯایکھ مےٚ نش تہٕ ٲنہ لبن دٕہ ہیۆتن
وۅتھن آیکھ مےٚ نش تہ دٲن تھرٮ۪ن تل گنداں چھہ خاب  دٲن تھرٮ۪ن تل خابن ہندِ گندنک عالم چھہ زندگی ہند جشن مناونچ سۅ کل یۅسہ
سانٮ۪ن روحن ہندٮ۪ن تہہ خانن منز چھےٚ؛ ٲنہ لبن دُہ وۅتھنک تصور چھہ سانہ پتہ وتھ
یادٕ وتریُک بیاکھ پاس، زندگی ہند ماتم کرنک۔ اکھ بیاکھ شٲعر ونہ ہے آیکھ مےٚ نش
تہ خۅش گوس، دل پھوٰٚلم، بیترِ ، مگر یہ شٲعر دپان دٲن تھرٮ۪ن تل گندان چھہ خاب۔
یا بیٚیس جایہ ونان:  لولہ
چانے کرۍ مےٚ ہوہس نالہ متۍ بونہ شہلس گٔے مےٚ سینس
نارٕ تتۍ اکھ اکھ لفظ چھہ اکھ اکھ داستان، اکھ کتاب۔ ""ہوہس نالہ متۍ "" کرنکۍ لفظ
چھہ آش ٲستھ یا نہ ٲستھ لول رچھنک تہٕ وتہٕ وچھان روزنک دنیا، ""بونہ
شہل"" چھہ اتھۍ ہوہس تابع، چھہ تہٕ یہ شِہل مگر ""نار تتۍ"" چھہ امی
خیالہ سٍتۍ ، یہے بوٗنۍ چھہ نار ﴿چنار﴾۔ کٔژن تانۍ لفظن منز یہ سورے ویٚپراون چھہ
تھدِ پایہ چہ شٲعری ہنز علامت۔ یہ شٲعر چھہ خبر کتھ صحراوس منز، شاید چھس محبوب
برونٹھ کنہ، تہ دوشوے رٲوۍ ، خابن تہٕ خیالن منز یا اکھ اکۍ سنز نزدیکی چھاونس منز، مگر بہر حال رٲوۍ۔
تٕرنٮ۪ن رٲژ ن منز الاو زٲلتھ بیٚہنک یہ دیوانگی ہند عالم چھہ اسہ یادٕ ؤترکس پتھ
ونس منز، تہٕ ییٚلہ قٲضۍ صٲبنہ پسندک کٲشر
شٲعر محمود گٲمی امہ راونچ کتھ کران چھہ،
سُہ چھہ اکھ تازٕ پیکر بنٲوتھ ونان: ""کُنزٕ
ڈجہ قلفن الفتہٕ چانے ""
؛ ""صورت خانہ"" سجاون وول شٲعر چھہ ونان:  حٮ۪س رود نہٕ ۂر دِمو الاوس کۆت
وٲتۍ خبر کتھن کتھن منز کتھن کتھن منز حٮ۪س نہٕ روزن، ۂر تہ الاو؛ لفظی
معنے وچھو یا علامتی معنے سرَو، یہ چھہ بے مثال شعر۔ امہ تصور چہ سارے مثالہ کرو نہ "" صورت خانہ"" منزٕ نقل۔ مگر دۅن کتھن
کُن چھہ توجہ دیُن۔ اکھ یہ زِ پننہ مۅچھہ
منز چیرن وول یہ جنسی جذبہٕ چھہ کنہ وزِ خٲلص تصورن ہنز ارزتھ بناں بلکہ بظٲہر چھنہ ""جنسی"" روزانٕے، محض جذبہ چھہ
روزان۔ محبتک یہ اکاے جذبہ چھہ محبوب سندِ کھۅتہ زیادٕ ولنہ یوان۔ تتھۍ سٕے کنہ
موقس پٮ۪ٹھ چھہ ""صورت خانہ"" تمس صرف شیرِ گلاب لٲگتھ وچھن یژھاں، ادٕ
یہندِ مۅکھہٕ لوگن تہ تہندِ:  ویرِ لوگُن یہ کہنزِ اور
مہ سن شیرِ
لٲگتھ تمس گلاب وچھو  دویُم یہ زِ صورت
خانک شٲعر چھہ گاشس تہ وصلس تتھے کنہ ملہ ون کران یتھہ کنہ اسہ ہیٚرمٮ۪ن سطرن منز بوو۔ یتھ ژھۆٹس
مضمونس منز شعرٕ پتہٕ شعر نقل کرنک چھہ نہ کانہہ یرادٕ ، پرن وول پرِ کتاب تہٕ سرِ
پانے، مگر گاشک، گٹہ ہند،  فراقک تہ وصلک یہ پیٚٹھۍ ونۍ منظر نامہ ہیٚکو نہ ییٚمہ شعرٕ
ورٲے بند کٔرتھ ییٚمہ کس دویمس مصرعس منز نار تہ شیٚہجار ہکچہ گندان سُہ ساز چھہ بنان
یُس دلہ کٮ۪ن کنَن منز بسان چھہ ﴿کن مےٚ دژاو گوس دیوانے۔ ۔۔۔﴾:  پادشاہ یار وچھتہٕ کیا
خۅش آس گاش ہٮ۪تھ دۯاو، گاش ہٮ۪تھ آیاو  پادشاہ ﴿بے نیاز﴾ گاش، آو تہٕ
دۯاو، سٲری سادہ لفظ چھہ اکھ تیُتھ پیکر بنان یُس ہوشس تھپھ تۯاوان چھہ۔ حسنک تہ فنکٲری ہند تصور چھہ امی لولہ کہ جذبہ
پٮ۪ٹھہٕ وۅپدان۔ شٲعرس چھہ ""عرفکۍ رۅنہ ہٹۍ"" یاد پٮ۪تھ وُبوٚدر تلان۔ سہ چھہ تتھ پتھ کالس ونۍ دوان ییٚتہ لکہ بٲتھ تھنہ پیٚمتۍ
چھہ، تہٕ یہ سورُے چھس یاد ""چانہ
أچھ"" وچھتھ۔ کٲیناتکۍ رنگہ ولۍ انہار رٔلتھ یۅسہ کنۍ شیچھ یمہٕ أچھ یتھ دوٚیمس شعرس منز بوزناوان چھےٚ، ادبی دنۍیہس منز چھےٚ تمہ چھ مثالہ کم: أچھ
چانہ چھےٚ زن لُکہ بٲتچ لے ننہ
وانہٕ دواں پتھ کالُک پے لکہ بٲتچ لے یتھ پتھ کال رۅنہ ہٹٮ۪و سٍتۍ رنزناوان اوس سۅے چھہ وچھن وول ""چانٮ۪ن أچھن"" منز
وچھان۔ حسن چھہ أچھن منز تہ، حسن چھہ یادٕ وترس منز تہ، تہٕ حسن چھہ یتھ وسیع
کایناتس منز ہلم وہرتھ تہِ۔اکھ مٲرۍمۆند منظر یس اسہ منزٕ واریہو وچھمت یا محسوس
کوٚرمُت آسہ ، مگر شعر بنیوو صرف
""صورت خانہ"" کٮ۪ن صفن پٮ۪ٹھ ۔ یہ چھےٚ اکھ رٕژ
مثال زِ تھدِ پایچ لولہ شٲعری کتھہ کنہ چھےٚ کرنہ یوان:  تِتھہ پٲٹھۍ ژٕ پیٚیہ ہم
راتھ ژٮ۪تس زن
کاوٕ قمیُر ژۆل بونٮ۪و تلۍ  کٲیناتہٕ کہ حسنکۍ بٲتھ گٮ۪وِتھ نہ تھۆک انسان زانہہ، نہ تھکہ۔
ازیک انسان چھہ بلاین منز گیر تہ اتھ حالس منز چھہ بعضے خوبصورتی ہنز تہٕ نغمن ہنز
کتھ بیقلٲزی باسان۔ مگر نہ گژھہ زوٕذاژن ہنز کۅل چھنبۍ تہٕ نہ روزِ سونتہٕ واوٕچ
چھہۍ تن شیٚہلاونے۔ خوبصورتی ہندۍ سٲری رنگ یم بےٚ ٲنتھ کایناتس منز وہرتھ چھہ، تم سٲری
چھہ معشوقہ سٕندس بدنس منز تتھے کن یتھہٕ کنہ اقبالؒ سندٮ۪ن لفظن منز اسمان منہِ پھلس منز
چھہ۔ سٲنۍ زبان چھےٚ کلامہ کٮ۪ن سوٚدرن کۅم کٔرتھ تہِ اتھ ٲنہ خانس کِژ ژھرٔ تہٕ
چھنۍ۔ ""صورت خانہ"" چھہ حسن لفظن منز وٮ۪پراونچ ناکٲمی ہاونہٕ مۅکھہ اکھ نایاب ٲنہٕ
گران:  چانہ انہارٕ میون شعر ونن ٹوپہ
تل تاپہ ٹیۆک کھٹتھ تھاون  پوٚز ونیون امۍ لولہ متۍ: "" مٮ۪ون دل رنگہ
مۆت چھہ موصم شُر""۔ نہ تۯاوہ سٲنۍ
ٹوپۍ یہ پوٚت کل زانہہ تہٕ نہ وٮ۪پہ تاپہٕ
ٹیۆک سانہ ٹوپہ تل۔ یہ گردش روزِ ہر ہمیشہ تتھے کنہ سٲنۍ تن تہ سون من گرا تنبلاوان تہ گرا سنبلاوان یتھہ کنہ یہ پتھ وتھ اوسمت
چھہ۔ اردو شٲعر فیض احمد فیض سند یہ شعر
گو پننہ وقتہ سٮ۪ٹھا مشہور: وہ تو وہ ہے تمہیں ہو جاۓ گی الفت مجھ سے / اک نظر تم مرا محبوبِ نظر تو دیکھو۔ ، وچھن لایق
چھہ قاضی غلام محمدن شعر کۆت چھہ عاشق تہ
معشوق دۅشوٕنی ہند حال بٲوتھ لفظن ہنز وولٹیج واتناوان؛ تصورک عالم کوتا چھہ
وہراونہ یوان:  کٲر
نحقے بہٕ چھس نہ نۆمرٲوتھ تہۍ تہ
زانہہ وُچھزہون سہ کارِ وۅگن  مٲرۍمندیُت ژھانڈنچ، پرزناونچ ، للہ
ناونچ تہ مۅلناونچ مالے، یہ ژھٮ۪نہ گژھنچ دٕے تہٕ اتھ
سٍتۍ رل گژھنٕچ کل چھےٚ انسانس ہر ہمیشہ سۅ بے قرٲری دوان ییٚمہ ورٲے زندگی ہند یہ
دریاو رٲسۍ گژھہ ہے، تہ ییٚمہ سٍتۍ انسان
ہمیشہ نوٮ۪ن نوٮ۪ن دردٕ نیَن ہندۍ خاب وچھان چھہ۔ یہ ""خاب"" چھہ زندگی
ہند ساروٕے کھۅتہ بۅڈ سِر۔ مےٚ کیا چھہ خوش کران، مےٚ کیا چھہ ویان، مےٚ کیا چھہ
پرٕ تہٕ مےٚ کیا گۆژھ، اتھ سٲرۍ سٕے چھہ
چھونپ لگان ییٚلہ اسۍ أچھ ؤٹتھ تتھ
عالمس کُن پھیران چھہ یُس دپوَے تہٕ ابوس چھہ، مگر یتھ اسۍ اصلی ""اسۍ"" ونان چھہ۔ سٲنۍ أچھ چھےٚ
""سٲنۍ"" أچھ، سانۍ ارزتھ، مگر وچھن وٲلۍ چھہ ""اسۍ""، یہ گاش چھہ
""اسۍ""۔ یمن ""خابن ہند تعبیر"" ژھانڈنہ چھہ نیرُن أچھ مژرتھ۔
یۆتانۍ نہ تمہ تعبیرُک پے لگہ تۅتٲنۍ چھہ خابٕے سٲنۍ وسمتھ، تہ یہ وسمتھ چھےٚ سُہ وٲراگ
سران یس یس ذٲژ کنۍ صحراو ٲستھ سانٮ۪ن
ارمانن ہند سٲلہ مٲدان چھہ۔""صورت خانہ"" چھہ یہ رمز یتھہ کنہ بٲواں:  أچھ
مُژرٲوتھ گوس وُبٲلۍ پھیران
اوسس دردٕ نیَن  ""صورت
خانہ"" چھہ یٔژ پٲٹھۍ یمنےٕ خابن ہند ٲنہ خانہٕ۔ اتہ چھنہٕ کانہہ چیز
""ناممکن""۔ کتابہ ہنز زان کران چھہ امۍسٕے شٲعرٕ سند اردو شعر، ""غیر ممکن ہے جو اسباب و علل کی رو
سر سے / خواب میں شعر میں ممکن نظر آتا ہے
میاں""۔ یِم شعر کمن کمن ہاوسن ہنز علامت چھہ:  اۆبُر ڈالُن اتھو تہٕ کاڈ کڈُن بالہٕ
تیغس کھسن تہ زوٗنہ گندن  *  تتھ
مکانس نہ ٲسۍ دارِ نہ بر تتھ مکانس اندر مےٚ اوس
اژن  *  پانہ کُس پژھ کری اگر ژٕ ونکھ سبز
رٲژن بہٕ چھس وُہان بعضے  ٲنہ خانہ چھہ ٲنہ خانہ۔ مگر انسانہ سندۍ دم چھےٚ
گٔنزرتھ، یم مۅکلن پننس وقتس پٮ۪ٹھ۔ نہ روزِ خاب تہ نہ خاب وچھن وول۔ سونچکس سفرس
چھہ یہ ٹیٚٹھہ موٚدر پزر نٲلی نال۔ ""صورت
خانہ"" چھہ اسہ اکھ مسلسل غزل دوان، ""یتھہٕ تتھہٕ ییٚلہ پیوس بہٕ توٚت
وٲتتھ""۔ گۅدنٮ۪تھ چھہ بحرچ یہ ناگہ جۅے کمہ تانۍ کۯیٹھہ مانٹک ظۅن پٲدٕ کران۔
پتہ چھہ خۅدکلامی ہندس مۅڈس منز سون شٲعر ""تمس کستاں"" ہندۍ خاب وچھنک پے
دوان۔ یہ چھہ ""یتھہٕ تتھہٕ"" تمۍ سند گرٕ نشہ واتاں تہٕ تتہِ چھس کوفوٗرٕچ بۅے یوان، یۅسہ
""تمۍ"" سندِ گزرنچ خبر دِوان چھےٚ۔ امس چھہ تہ پٮ۪وان سرُن یہ نہ امۍ
ہرگز کونچھمت اوس:  کوفوٗرچ
بۅے ٲس ہوہس منز وق
جوگۍ گوٚمت اوس کار کٔرتھ ""جوگۍ"" چھہ سٲنہ تصورکس عالمس منز بٔسِتھ۔ جوگۍ، یس ہنگہ تہ منگہ آنگنس
منز بوٗد گژھان تہٕ آلو جورا دتھ پننۍ وتھ رٹان چھہ، گژھٮ۪س تہ ژلہ کۅچھ منزٕ اکہ
نندن ہٮ۪تھ، پژِ تہ دِیہ نندٕ بون بیٚہ واپس، تہٕٲخر کار ژلہِ کُنہ دۅہہ شوٗشہ
نارِ منزٕ شہہ تہ دلہ منز دُبراے ہٮ۪تھ۔۔۔وق جوگۍ گوٚمت اوس کار کٔرتھ ۔۔۔؛ یہ چھہ
خابہ کٮ۪ن وُڈون ہند سُہ انجام یس خابن ہندِ ٲخری تعبیر چھہ۔ اتھ مقامس کن گژھہ ظۅن تہٕ یہ
خیال، یہ پزر تہ ولِہ سونچس نال:  کم
پوشہ چمن؟ کِتھۍ سروٕ شہلۍ؟ بلۍ
پاد بچارن لوکن پھلۍ امہ وِزِ چھہ سورُے کیٚنہ باسان سراب، تہٕ خابہٕ موٚت اگر
حقیقت پسند آسہ، تیٚلہ چھنہ سُہ اورٕ کنہ تہِ غٲفل آسان۔ ""صورت خانہ"" چھہ غزلن تہ
نظمن ہنز سوٚمبرن۔ واریاہ غزل چھہ مسلسل ﴿یہ چھےٚ فلسفیانہ سونچچ خٲصیت﴾، نظمہ
چھےٚ سارے خاص، مگر بہٕ کرٕ صرف اکہ نظمہ ہنز کتھ، ""نذر حبہ خاتون"" ۔
فارسی، اردو تہٕ کٲشرِکٮ۪ن جان جان ادیبن ہند سٔنتھ مطالعہ کران وول شٲعر ییٚلہ
حبہ خوتونہ ونان چھہ،  رنبہ ونۍ خیال چٲنۍ دلس چھم وتش دوان یم
یم غزل مےٚ لیکھۍ تمن گو بہانہ چون سہ چھہ یکوٹہٕ پۯٲنس سٍتۍ ، پننہ زمینہ تہ
امہ چن پُھلیَن سٍتۍ ، شٲعری ہندس حسنس سٍتۍ، تہٕ موسیقی ہندس شیٚہجارس سٍتۍ پنن
محبت ہاوان۔ تہٕ ""سیپارٕ تۯہ مرٕ پرٮ۪م اکہ آنے/پھیرٕ نو کنہ گوم زیرٕ
زبرے/عشقن خط کٲنسہ پوٚر نہٕ یکبارو"" ونن واجنہ حبہ خوتونہ پنن حال باوان،  پوٚز بوز خٲبۍ وچھہ مےٚ دۅہے کم نوینہ
رنگ پوٚز بوز خٲبۍ وچھ مےٚ
دۅہےٲنہ خانہ چون  خاب وچھن تہ رچھن
وٲلۍ امۍ زندٕ دلن چھےٚ اسنہ گندنہ چن گرٮ۪ن منز ظرافتکۍ باغ تہ پھۅلرٲوۍمتۍ مگر
خبر کیاز چھنہ تتھۍ شہکار یتھ کتابہ منز شٲمل کرنہٕ آمتۍ ۔
مےٚ چھہ صرف زٕ چیز نظرِ تل یم 1966ٹھس منز ""کٲشرِ اسن تۯایہ"" کتابہ
منز چھپے یۅس امین کٲمل صٲبن ترتیب دژمژ چھےٚ۔ یم نظمہ صورت خانس منز نہ آسنہ سبہ کرکھ بہ ییٚتٮ۪ن نقل: 1۔ نذرِ محمود گٲمی پوٚژھ لٲگِتھ چھس آمت سالس ڈنگ
داہ مرٕ کھیٚیہ مس ہے زن چھم
ماتامال سِر بوونم لگٕہ ہا کلہ والس دال
کتہ کھٔژ سیخس ہے پٮ۪ٹھ
ییٚلی آصہ مہہ دال دوٗررک زر بہٕ کوتا ژالس ژھارنہ
ونۍ نیرس ہے بوٗٹس
لٲگتھ نال نٲگۍ راے بیوٹھم منز پاتالس بر
بُکہٕ آمژ چھس ہے لوٗپ
لٲگتھ ہی مال مرضی ییٚلہ گیہ تس لاابالس ہونۍ
پیٚایہ منز آنگنس ہے کھسہٕ
ون چھم اقبال قٲضی صٲبس صاحب حالس بتہٕ
بانہٕ شیریامس ہے تمہ
منزٕ دۯاس کہۍ وال 2۔ گگرس چھس کھوژٲنی یے عالمس سوٗر کوٚر حسنن میٲنی گگرس چھس کھوژٲنی یے ہیرِ بوٚن پان مٮ۪ن شولہٕ مارٲنی گگرس
چھس کھوژٲنی یے شیرِ چھم لٲگتھ گلِ ریحٲنی حورٕ
چھے اتھہ موٗرٲنی یے مصرکہ بازرٕ چھس دردٲنی گگرس
چھس کھوژٲنی یے تارکن سٍتھ چھس جورِ مارٲنی معرکن
گاہ تۯاوٲنی یے مۅے چھم عنبر رۅے نوٗرٲنی گگرس چھس
کھوژٲنی یے یم
سٲری رنگ پننہ جایہ، مگر سٲنۍ اصلی وسمتھ چھےٚ خاب۔ امی سٍتۍ چھہ اسۍ ""اسۍ""۔
خاب چھہ اسۍ پننہ انجامک تصور ٲستھ تہ وچھان، یا شاید امہ کی برکتہٕ وچھان۔ خاب چھہ
اسہ پۯون کانہہ سۅکھ یاد پٲوتھ نٔوس کنہ دۅکھس سینہ دارنچ تہ سفر جٲری تھاونچ
ہٮ۪متھ دوان، خاب آے ولنہ تہٕ شوق دیہ پوشن سگ، خاب سوریاے تہٕ بدن ""زند"" ٲستھ تہ چھےٚ کوفورٕچ بۅے
انجام۔ ""صورت خانہ"" کٮ۪ں کینژن سِرن ہنز یہ باوتھ کٔرتھ شوٗبہ امی کتابہ ہندس یتھ شعرس پٮ۪ٹھ کتھ اند
واتناوۍ: پھیران گہے چھہ دردٕ نیَن
بازرن گہے اسۍ کِتھۍ چھہ خونہ ملۍ چھہ ہیواں غم کٕنان چھہ خاب  ***  مےٚ چھہ کشمیر ینورسٹی منز
کینژن بیین ینورسٹی ہندٮ۪ن حسابہ کٮ۪ن مٲہرن سٍتھ اکھ کانفرنس یاد یتھ منز پروفیسر
قاضی تمن أکس مٲہر ریاضیات ﴿یس شٲعر تہ اوس﴾ عمر خیان سند درۍیافت کوٚرمت اکھ
قٲعدہ ویژھنتھ فکر تاران اوس۔ سٲری آسۍ دم کٔرتھ تمۍ سٕنز مہارت تہ تمۍ سند عشق
وچھتھ حٲران۔  ""شاخ کٲتیا دۯاے میٚژِ دتہِ لولو ﴿انور وار انورؔ﴾   , پروین شاکر ونان: کمال ضبط کو میں خود بھی آزماؤں گی / میں اپنے
ہاتھ سے تیری دلہن سجاؤں گی  ہر بار دانہ بہر ہما افگنیم، و مور آید بدام و دانہ رباید ز دام ما : غالب ؔ  فارسی زبٲنۍ منز چھےٚ زیر علامت اضافت خٲطرٕ
ورتاونہ یوان، یتھہ کنہ نذرِ حبہ خوتون کس نذر لفظس منز ورتاونہ چھےٚ آمٕژ۔ اگر
مےٚ کانہہ لفظ نظرِ ڈوٚلمت آسہ نہ تیٚلہ چھے قٲضۍ صٲبن یہ زیر علامت صرف یتھ عنوانس منز، تہ بیٚیہ اکس مصرعس منز
استعمال کرمژ تہ سہ مصرع چھہ خٲلص فارسی۔ مےٚ چھہ باسان یہ چھےٚ اکھ خاص تعلیم
سانہ خٲطرٕ ییٚلہ اسۍ پننۍ ""تھدۍ خیال"" باونہ خٲطرٕ دۅژھو دۅژھو فارسی
لفظ تہ ترکیبہ وۅزم أنتھ پننۍ کنۍ کٲشرِ زبٲنۍ ہند ہلم بران چھہ تہ عام پٲٹھۍ
استعمال سپدن والٮ۪و لفظو نشہ بےٚ خبر آسان چھہ۔  یہندس اردو مجموعس منز چھہ ظریفانہ کلام تہ شٲمل۔  ""۔۔۔ یہ چھےٚ بذات خۅد اکھ تخلیق، خاہ کٲنسہ
محمود گٲمی سنز یہ مشہور ""پد"" متہ ٲسۍتن پٔرمٕژ۔۔۔امین کامل ﴿کٲشرِ اسن
تۯایہ﴾"
kashmirilanguage,Nisar-Azam,,,نعت
kashmirilanguage,Surat_Khane_Notes,,,"۔ کیٚنہہ
اشارٕ ۔ پتۍمٮ۪ن پنژہن شیٹھن ورۍین ہندٮ۪ن بدلونٮ۪ن
دورن منز رودۍ کینہہ شٲعر پننہ
قدمہ پۆد پۆد دوان  تہٕ  پننۍ منزل پۯاوان؛ تم تہ یمن پننہ رنگک احساس
اوس ، تم تہ یمن بدلوٕنہ نہجن کُن ظۅن اوس
نہٕ۔شاید اوس صرف اکھ شخص یُس زندگی منز
أکس بیٚۍ سندۍ پٲٹھۍ مصروف روزتھ ،مقٲمی تہٕ عالمی ادبہٕ چن تۯاین وٲقف ٲستھ ، تہ
وقتہ کٮ۪ن فٲشنن پرزٕنٲوتھ تہ، سٔرتھ سونچتھ پنن طرز پایہ بوٚڈ زٲنتھ تتھ گۅڈ بران اوس: قاضی
غلام محمد۔ ""صورت خانہ"" چھےٚ تمۍ سنز کٲشرِ شٲعری ہنز سۅمبرن۔  ییٚلہ سید محی الدین زورؔ تمۍ سنزِ اردو شٲرۍ پٮ۪ٹھ ونہ زِ امکۍ نقش و نگار چھہ
کشیرِ ہندٮ۪ن فنکارن ہنزِ کٲرۍگری کھۅتہ زیادٕ پوشہ ونۍ؛ ڈاکٹر عروج زیدی ونہ تمۍ
سندٮ۪ن فارسی شعرن پٮ۪ٹھ چھہ پھرۍ پھرۍ حافظ تہ سعدی سند گمان گژھان؛ تمۍ سنزِ ماجہ
زٮ۪وِ ہنزِ شٲعرۍ پٮ۪ٹھ کیا تگہ مےٚ امہ کھۅتہ ونن۔ مگر کتابہ ہندٮ۪ن پننہ پسندٕ
کینژن خاص نۅکتن کُن پرن وٲلٮ۪ن ہند توجہ پھرنہ خٲطرٕ چھہ یمن سطرن منز کیٚنہ
اشارٕ پیش۔  قاضی گلام محمدنۍ ""حرف شیرین"" چھےٚ اردو، تہٕ
""حمام بادگرد"" چھےٚ اردو تہ فارسی شٲعری ہنز کتاب؛ کٲشرِ شٲعرۍ ہنز چھےٚ
مےٚ صرف ""صورت خانہ"" نظرِ تل یۅسہٕ مےٚ فوزیہ قاضی صٲبس اجازت ہٮ۪تھ
پننہ وٮ۪ب سایٹھ پٮ۪ٹھ پیش کرمٕژ چھےٚ۔  فارسی شٲعری پٮ۪ٹھ گژھۍتن حافظ
تہٕ سعدی سند گمان؛ مگر تمۍ سنز کٲشر
شٲعری چھےٚ تیژ ""کٲشِر"" ییژ نہ شاید تسندس کٲنسی زِٹھس یا کٲنسس کالہ
بٲجۍ سنز چھےٚ۔ یہ چھےٚ لفظن، پیکرن تہٕ استعارن ہندِ حسابہ، پننہ روٲنی حسابہٕ، پننہ منظر نامہ حسابہ، موضوع
تہ مضمون ژارنہ کہ حسابہ، زندگی ہند
اکھ پنن فلسفہ آسنہ کہ حسابہ، تہٕ منظر
نامس سٍتۍ شٲعرس دلی تہ ذہنی واٹھ آسنہ تہٕ
تتھ باوتھ کرنہ کہ حسابہ کٲشر ۔تمس اوس کٲشرٮ۪و شعرو منزٕمحمود گٲمی پسند، مگر تمۍ سند پنن عالم
چھہ تٔمس پنن، صرف پنن، تہٕ اتھ چھہ سُے پایہ بجر ییمچ کتھ تم ناماور عٲلم چھہ کران یہند
مےٚ ناو ہیوٚت۔ قٲضی
غلام محمد چھہ یادٕ وترس زٲلۍ دوان، صرف لۅکچارٕ
پٮ۪ٹھہ کس نہٕ، پیٖرِ وادن ہندس، تتھ یادٕ وترس یُس سانہ منہٕ کٮ۪ن تہہ خانن منز
رژھرتھ چھہ؛ یتھ مثلن یُنگ  (Jung) زٲلۍ دیہِ ہے، تکیازِ تم منظر چھہ
پۯانٮ۪ن لکہ داستانن زٮ۪وان تہٕ خٲلص تخیلک رنگ رٹان۔تتھ عالمس منز چھہ تاپک تہٕ گاشک لول، تکیازِ گاش تہٕ وشنیر چھہ زندگی ہندۍ دوست؛ تتہ چھہ
انہ گٹیُک خوف، تکیازِ انہ گۆٹ چھہ ترُن
تہٕ زندگی ہند دشمن؛ تتہِ چھہ وصلک سۯیہہ، تکیاز زُوٕ ذٲژ چھےٚ امی مٲنتھرِ ستۍ نوان،
پھۅلان تہٕ پھبان؛ تتہ چھےٚ فراقچ دگ، تکیاز دورٮ۪ر چھہ زندگی ہنز کۅل رٲسۍ کران؛ تتہ
چھہ بیٮ۪سۅکھ لولک تہٕ بےٚ ٲنتھ حسنک ٲنہ خانہ یس تمام زندگی انسانس بے قرار
تھاوان چھہ؛ تتہ چھہ منزلہ پتھ منزلہ بۯونٹھ کن قدم کڈنچ کل یتھ خاب ونان چھہ، یم زندگی ہندۍ رنگہ ولۍ انہار چھہ تہٕ
یم مینتھ تولتھ آسان چھنہ۔ مگر اتھ سارے دولٔژ چھہ اکھ بے رحم پزرک احساس ہمیشہ
لرِ لۆر روزان زِ سٲنۍ امار، سٲنۍ وۅتھ
ژھانٹھ، سٲنۍ خاب چھہ موسمی پوش، کینژس کال وہۍ کران تہٕ پتہٕ چھہ یہند آفتاب
لوسان۔ یمہ نٕے ٲنہٕ تاپہٕ ٹیٚکٮ۪ن پٮ۪ٹھ
چھےٚ شٲعری ہٮ۪تھ سٲری فن دٔرتھ۔ ﴿شاید چھہ یمے فلسفکۍ تہ مذہبن ہندۍ اصلی موضوع
تہ﴾ أکس بییِس آسہ یمو منزٕ کنہ أکس یا کینژن پاسن پٮ۪ٹھ نظر آسان؛ قٲضۍ صٲبنۍ شٲعری چھےٚ یمن لگ بگ سٲرنےٕ انہارن
کۅم کٔرتھ؛ تمن نشہ چھہ یمن سٍتۍ واٹھ تھاون وٲلۍ سٲری وہۍ لبنہ یوان، سیٚدِ سیوٚد بیانن منز نہٕ، کلامہ کس
ورگہ معنیس منز۔ کینہہ یٔژ پٲٹھۍ ورتٲوِ مژٕ علامٔژ چھےٚ ""پرون""،""
ناگ""،""بونۍ""، ""ژونگ""، ""گام، ""ساز""،
""وتھ""، ""مندورٕ""، ""دیان تہٕ دیانُک سر""، تہٕ
""جوٗگۍ"" یُس پۆتس کار کرتھ گژھان چھہ۔ یہ داتھُر چھہ پانہ ونان زِ یہ
وہراون وول کُس آسہِ۔  گۅڈنیُک صفت یس پران وٲلس اتھ شٲعری
سٍتۍ آوراوان چھہ، تتھ ونو روٲنی تہ شبیہہ
سٲزی یا پیکر ترٲشی۔ اکس اکس شعرس منز لفظ سوٚمۍ تہٕ کنہ جایہ نہٕ زٮ۪وِ روٚٹ
گژھان۔ اتھ صفتس کن ظۅن تھاون چھہ امہ کنۍ ضروری زِ ییٚلہ گوٚب تہ معنے دار کتھ
کرنۍ آسہ، روٲنی چھہ اکثر چھپہ لگنک خطرٕ آسان۔ کینژن ناماور شٲعرن ہندس کلامس منز
چھہ واریاہہ لٹہ روٲنی ہنزِ کمی ہند احساس سپدان، خاص کر ییٚلہ کانہہ سنۍ کتھ
وننۍ آسہ۔ اگر یہ بے حد ضروری صفت تیوتاہ
نایاب تہ چھنہ، مگر وۅزم بدلہ شٲعرٕ سند پننہ منہ زامژ پیکر ترٲشی چھےٚ ""صورت خانہ"" کٮ۪ن
شعرن ہنز اکھ ٹاکارٕ خصوصیت۔ زیادٕ تر
پیکر چھہ بصری، یعنے یمن سٲنس وچھنہ کس حٮ۪سس سٍتۍ واٹھ چھہ، ""منہ آنگن منز راتھ وچھم / کن
زوٚن اکھ زونہ
گندن""۔ یتھۍ پیکر چھہ پۯٮ۪تھ غزلس کٮ۪و نظمہ منز۔ نوۍ نوۍ تہ پرن وٲلس کل کڈن
وٲلۍ تہٕ سوٚن اثر تۯاون وٲلۍ یم بصری پیکر چھہ تیتۍ وفوٗر زِ کانہہ شعر چھنہ یس نہٕ ولنہ ییہ۔ امہ کھۅتہ کم پہن، مگر یتھی زودار چھہ یمن اسۍ
سمعی پیکر ونو، یعنے یمن سٲنس بوزنہ کس حٮ۪سس سٍتۍ وٹھ چھہ، ""اسۍ ما وٲتتھ
پیٚے پتھ ون / سۅرنے واینۍ ہش چھے گژھن""، یا ""ہیرِ گو ٹھس تہ دل ہیوٚتن
راون""۔ ژمہ چھہۍ لگنکۍ ﴿لمسی﴾، زٮ۪وِ مزک باس دنکۍ پیکر چھہ لگ بگ غٲب۔ خابس
منز تہ چھ یہ شٲعر یا تہ وچھان، یا بوزان
یا کنہ وِزِ مشک ژٮ۪تران۔ یہ چھہ نفسیٲتی معاملہ، مگر میٲنۍ کنۍ چھے یہ حدٕ روٚس
طلبگار آستھ تہ تھدۍ خاب وچھتھ، رٔچھتھ رٔژھرتھ تہٕ اچُھہہ تہ ابوس عالم پنن سٲلہ
مٲدان بنٲوتھ بدنی لطفو نشہ بے نیاز آسنٕچ علامت۔ بنان چھہ بے نیازی ہند سبب آسہ ماحولک
ثٹھنیار، یا آسہ شٲعرٕ سند خاص قسمک مزازٕ، مگر یہ چھے محض اکھ راے تہ بہٕ چھس نہ نفسیاتک مٲہر۔
مےٚ چھہ یہ نظرِ تل زِ وصلک ہاوس چھہ
""صورت خانہ"" کٮ۪ن شعرن منز ٹاکارٕ پٲٹھۍ موجود۔ ییٚلہ شٲعر ﴿ یا غزلک
کردار﴾ ""پۯانہ مندورِ کنۍ"" گژھا تہ تتہ ""تمس"" وچھان چھہ، سہ چھہ پانے پانس حٲرتن گژھتھ پۯژھان،  ""نافہ
اوسا تٔمس ہران جامن نظرٕ آسا تٔمس شراب وہان  وۅنۍ
نبا یور کن ژٕ پھیرکھ زانہہ پانہٕ
کیٚہتام چانہ أچھ چھےٚ ونان  یا اسہ وٕنہ ہۅنجہ اسۍ شیرِ أکس اکھ
لاگو پوش بتھۍ
وۅشلاوو تن شیٚہلاوو بونٮ۪ن تل یم شعر چھہ زوٗدار شبیہن منز بوزن وٲلس ونن وٲلس سٍتۍ تُلتھ نوان، أکس عجیب روبہ
خانس منز واتناوان، تہٕ أچھ گاش تہٕ خوشبۅے سرنکۍ حٮ۪س آوراونس سٍتھ تن شیٚہلاونچ
کل کڈان۔ اکھ کتھ چھےٚ شاید یہ زِ یہ شٲعر
چھنہ صرف پیکر تراشی ہند فن مۅلناونہ خٲطرٕ یہ مرژٕگری کران، حالانکہ رٕژ شٲعری
کیُت چھہ سُہ تہ اکھ شٲعرانہ کمال۔ ""صورت خانہ"" چھہ زیادٕ پہن شعری
کردارن ہنز یا کنہ واقعچ کانہہ کٲفیت
باونہٕ مۅکھہٕ کتھ صرف پیکرن ہنز زبٲنۍ کران۔ اتہ چھہ زندگی ہندۍ فلسفیانہ پزر تہٕ
شٲعرۍ ہنز نزاکت رلان۔  قٲضۍ صٲبنۍ لفظ چھہ زیادٕ پہن دۅہ دشۍ ورتاونکۍ کٲشرۍ لفظ
مگر یمے چھہ شبیہہ تہٕ استعارٕ بنان۔ تہند
استعارٕ چھہ کنہ اۆگُن، کنہ دۆگن، تہٕ کنہ
واریاہ گۆن آسان۔ یم استعارٕ چھہ تتھہٕ
کنہ اکھ أکس سٍتۍ وٲٹھتھ آسان زِ وازٕ محمودن ""کتنس ابسن ور دِمہ یو""
چھہ یاد پٮ۪وان۔ سنتھ پرو تہٕ"" کتھ "" ، پٮ۪ٹھۍ ونۍ پرو تہ ""کتھہ ہنا""۔ قاضی چھہ حسابہٕ کہ علمک بوٚڈ وۅستاد بنتھ
ینورسٹی ہنز ہیرن پھرۍ پھرۍ کھسان تہٕ وسان،
پننہ علمہ کس روحس چھہ وٲتتھ، مگر تمہ چن
لبن ہند روغن چھس نہ لاران ۔
اۆند پۆکھ چھہ خابک، شعر چھہ بالہ کۅلہ ہندۍ پٲٹھۍ روان تہٕ سۆدرٕ کھۅنہ پٲٹھۍ سوٚن۔ یندرازنہ دربارک یہ سوز بوزنہ باپتھ چھہِ
کن گۅڈٕ خٲلی کرنۍ، تکیازِ یہ سوز چھہ
سانہ رٮ۪واتک انگ ٲستھ تہ نۆو۔ یہ شٲعری پرنہ تہٕ امیُک رنگ چھاونہٕ خٲطرٕ چھہ
واریا کینہ تۯٲوتھ، مشرٲوتھ تہ منسٲوتھ أمس
شٲعرٕ سندِ کۅنگہ قہوُک ""نشہ کرن"" پٮ۪وان۔ دپان چھہ:  مٮ۪ون
دل رنگہ مۆت چھہ موصم شُر چٲنۍ
یاداؤری چھےٚ سبز الاو  یہ رنگہ مۆت شُر چھہ پرون یاد پٮ۪تھ راوان، نۆو وچھتھ
راوان، سونچتھ راوان، رٲوتھ راوان، تہٕ لٔبتھ راوان، تہ راونہٕ کس اتھ سفرس منز أتی اسان تہ أتی ودان۔ یہ چھہ مزازٕ کنۍ بوزۍتو
شٲعر۔ مگر مےٚ ہیٚوت فلسفہ دگن، یہ شٲعر چھنہ فلسفہ دگان۔ سہ چھہ خاب ہاوان:  گۅڈہ
ییٚتہ گاہ پٮ۪و افتابُک تتہ
چُھس لر تۯٲوتھ سونچن  تتہ چھنہٕ شۆنگتھ ، لر تۯٲوتھ چھہ سونچان، شایدسونچان سون
سفر کتہ پٮ۪ٹھہ گو شروع۔ توے چھہ زندگی ہند آگُر، افتاب پھرۍ پھرۍ وشینرک تہ راحتک استعارٕ بنان۔ شٲعر چھہ تاپھ
﴿گاش، وشنیر﴾ سورُے ژٕہتھ یژہاں نیُن:  نٲگنہ بۆٹھ
پۆت ہردک تاپھ پانو
کوتاہ وہراوتھ  ناگہ بٹھس پٮ۪ٹھ ہردک مزم مزم تاپھ چھاون چھہ سون اکھ خاص
طمع، مگر یہ ""پانو کوتاہ وہراوتھ "" ! کل بل چھہ یم تۯےٚ لفظ،یمے چھہ سمُت کرتھ
اکھ زوٗدار، سہل، سادٕ تہ روان، تہ نٮ۪رل کتھ
بنان۔ ووںۍ اگر یہ تاپھ، یہ گاش نصیبہ آسہ نہ، تیٚلہ چھہ وقتک بیاکھ پاس انہ گۆٹ۔
انہ گٹس منز چھہ انسان وٹنہ یوان، کھوژان۔ کھوژان کتھ چھہ، تتھ ہیکہ نہ زٮ۪و دِتھ،
مگر پھۯٹۍ چھہ گژھان۔ یہ چھہ سون تہ
تجربہ، مگر شٲعر ییٚلہ اتھ خوفس باوتھ کرِ، سُہ چھہ ونان:  عجٲیبات چھہ
انہ گۆٹ یتھُے چھہ دۅہ لوسان  یہ
میون کُٹھ تہ دوشوے چھہ اکھ أکس کھوژان ""بہٕ"" چھس کھوژان، تہ تۆر
یکدم فکرِ، مگر ""کٹُھ"" تہ چھہ کھوژان۔تتھ پٮ۪ٹھ چھہ غور کرن۔اگر اسۍ
""بہٕ"" انسانہ سند استعارٕ مانو، ""کُٹھ"" چھہ تیٚلہ یہ دنیا،
سون زمینہ ژکل یا سٲرٕے کٲینات۔ اسہ چھےٚ شوب امی زمینہ، امی میٚژِ سٍتۍ؛ اتھ زمینہ چھےٚ شوب سانہ سٍتۍ۔ تاپھ آسہ، وشنیر آسہ،
تہٕ وۅتھ بو آسہ ، تیٚلہ چھہ اسۍ تہٕ یہ زمین اکھ أکس اکار بکار۔ انہ گوٹ کڈِ کاڈ
تیٚلہ چھہ اسۍ دوشوے اکھ اکس دشمن۔ انہِ گٹس منز تہ چھےٚ یہے زمین، انہ گٹس منز تہ
چھہ اتھ زمینہ ""اسۍ""، مگر خوف چھہ یوان اسہ دۅشٕنی ولنہ۔ اتھ دۅہ دشۍ
محسوس سپدن واجنہ تبدیلی چھہ شٲعر نہ واہ واہ کران تہٕ نہ وۅہو کڈان، سہ چھہ صرف
ونان ""عجٲیبات""۔ یہ اکھ لفظ چھہ سونچکۍ دراوزٕ وتھۍ تۯاوان، نتہٕ یہ اوس
اکھ عام تجربہ۔  یہ گو اگر اسۍ آفتاب تہ رات تمن معنین منز نمو یہنز اسہ کتھ
کٔر۔ مگر ""گاش"" چھہ اسۍ امنہ امانس تہ وناں ﴿تتھ ملکس منز چھہ گاش﴾، گاش
چھ اسۍ اولادس تہ ونان ﴿یم اسہ وٲنجہ وشنیر آسان چھہ﴾، گاش چھہ اسۍ مثالہ پٲٹھۍ خبردٲری
تہ علمس تہ ونان تہٕ بییہ واریاہن دلس ویہ ونٮ۪ن چیزن تہ؛ تتھے پٲٹھۍ چھہ اسۍ
""انہ گۆٹ"" تہ واریہن چیزن وناں یم سانہ زندگی ویہ ونۍ آسن نہٕ۔ اگر خیالکۍ یم پاس نظرِ تل روزن،
شٲعرٕ سند گاشس خوش آسن تہٕ انہ گٹس کھوژن
چھہ یمن شعرن ہندِ مدتہ سٍتۍ و ہراو رٹان۔  احمد بٹوٲرۍ وون: یار ، یار باش آمے / گاش آمے لتۍیے۔یہ چھہ وۅنۍ بیاکھ گاش، یارباش
یارٕ سندِ ملاقاتک گاش، یتھ اسۍ وصل ونو۔ وصل چھہ ژکہ زوٗذٲژن ہندس تتھ سمُت
سپدنس ونان یس زندگی ہند درۍیاو پکہٕ ون
تھاونچ ضمانت چھہ، تہٕ فراق چھہ اسۍ تتھ دوٗررس ونان یس یہ سمُت ناممکن بناوان
چھہ، یا دپو یُس زندگی ہنزِ وسوٕنہ وٮ۪تھہ ٹھۆر کران چھہ۔ وصلہ کس سرورس تہ دور
ٮ۪ر کس عذابس چھےٚ زوٗذاژ ہندس کلہم نظامس منز اوے کنۍ اہمیت ۔
یہ جذبہ چھہ انسانس ازلے غٲلب۔ جذبہ چھہ زوراور تہٕ حدٕ روٚس، زبان چھےٚ اسہ تنگ دامن، اوے چھہ
لولکۍ احوال وننس منز یٔژ پٲٹھۍ مٲنڈمٕژ زبان استعمال سپدان، اتھ حدس تٲنۍ زِ عام لولہ شٲعری چھہ ""لولو"" ونتھ کیٚنہ
لکھ ٹسنہ کران؛تی شوبٮ۪س۔ توے کنۍ چھنہٕ لولہ شٲعری لگ بگ پۯٮ۪تھ شٲعرس نٲلۍ گژھان
مگر کاپہ چھےٚ یوان کمنٕے؛ یہ چھےٚ جان شٲعرس فن ازماوان۔ اگر ادا گژھہ، یہ چھےٚ کلامس
خۅدکفیل تہ باگہ بۆ رت شٲعری ہند فن بنان۔ اسۍ وچھو قاضی غلام محمد کتھہٕ کنۍ چھہ
اتھ سمندرس تار لبان۔ دۯایکھ مےٚ نش تہٕ ٲنہ لبن دٕہ ہیۆتن
وۅتھن آیکھ مےٚ نش تہ دٲن تھرٮ۪ن تل گنداں چھہ خاب  دٲن تھرٮ۪ن تل خابن ہندِ گندنک عالم چھہ زندگی ہند جشن مناونچ سۅ کل یۅسہ
سانٮ۪ن روحن ہندٮ۪ن تہہ خانن منز چھےٚ؛ ٲنہ لبن دُہ وۅتھنک تصور چھہ سانہ پتہ وتھ
یادٕ وتریُک بیاکھ پاس، زندگی ہند ماتم کرنک۔ اکھ بیاکھ شٲعر ونہ ہے آیکھ مےٚ نش
تہ خۅش گوس، دل پھوٰٚلم، بیترِ ، مگر یہ شٲعر دپان دٲن تھرٮ۪ن تل گندان چھہ خاب۔
یا بیٚیس جایہ ونان:  لولہ
چانے کرۍ مےٚ ہوہس نالہ متۍ بونہ شہلس گٔے مےٚ سینس
نارٕ تتۍ اکھ اکھ لفظ چھہ اکھ اکھ داستان، اکھ کتاب۔ ""ہوہس نالہ متۍ "" کرنکۍ لفظ
چھہ آش ٲستھ یا نہ ٲستھ لول رچھنک تہٕ وتہٕ وچھان روزنک دنیا، ""بونہ
شہل"" چھہ اتھۍ ہوہس تابع، چھہ تہٕ یہ شِہل مگر ""نار تتۍ"" چھہ امی
خیالہ سٍتۍ ، یہے بوٗنۍ چھہ نار ﴿چنار﴾۔ کٔژن تانۍ لفظن منز یہ سورے ویٚپراون چھہ
تھدِ پایہ چہ شٲعری ہنز علامت۔ یہ شٲعر چھہ خبر کتھ صحراوس منز، شاید چھس محبوب
برونٹھ کنہ، تہ دوشوے رٲوۍ ، خابن تہٕ خیالن منز یا اکھ اکۍ سنز نزدیکی چھاونس منز، مگر بہر حال رٲوۍ۔
تٕرنٮ۪ن رٲژ ن منز الاو زٲلتھ بیٚہنک یہ دیوانگی ہند عالم چھہ اسہ یادٕ ؤترکس پتھ
ونس منز، تہٕ ییٚلہ قٲضۍ صٲبنہ پسندک کٲشر
شٲعر محمود گٲمی امہ راونچ کتھ کران چھہ،
سُہ چھہ اکھ تازٕ پیکر بنٲوتھ ونان: ""کُنزٕ
ڈجہ قلفن الفتہٕ چانے ""
؛ ""صورت خانہ"" سجاون وول شٲعر چھہ ونان:  حٮ۪س رود نہٕ ۂر دِمو الاوس کۆت
وٲتۍ خبر کتھن کتھن منز کتھن کتھن منز حٮ۪س نہٕ روزن، ۂر تہ الاو؛ لفظی
معنے وچھو یا علامتی معنے سرَو، یہ چھہ بے مثال شعر۔ امہ تصور چہ سارے مثالہ کرو نہ "" صورت خانہ"" منزٕ نقل۔ مگر دۅن کتھن
کُن چھہ توجہ دیُن۔ اکھ یہ زِ پننہ مۅچھہ
منز چیرن وول یہ جنسی جذبہٕ چھہ کنہ وزِ خٲلص تصورن ہنز ارزتھ بناں بلکہ بظٲہر چھنہ ""جنسی"" روزانٕے، محض جذبہ چھہ
روزان۔ محبتک یہ اکاے جذبہ چھہ محبوب سندِ کھۅتہ زیادٕ ولنہ یوان۔ تتھۍ سٕے کنہ
موقس پٮ۪ٹھ چھہ ""صورت خانہ"" تمس صرف شیرِ گلاب لٲگتھ وچھن یژھاں، ادٕ
یہندِ مۅکھہٕ لوگن تہ تہندِ:  ویرِ لوگُن یہ کہنزِ اور
مہ سن شیرِ
لٲگتھ تمس گلاب وچھو  دویُم یہ زِ صورت
خانک شٲعر چھہ گاشس تہ وصلس تتھے کنہ ملہ ون کران یتھہ کنہ اسہ ہیٚرمٮ۪ن سطرن منز بوو۔ یتھ ژھۆٹس
مضمونس منز شعرٕ پتہٕ شعر نقل کرنک چھہ نہ کانہہ یرادٕ ، پرن وول پرِ کتاب تہٕ سرِ
پانے، مگر گاشک، گٹہ ہند،  فراقک تہ وصلک یہ پیٚٹھۍ ونۍ منظر نامہ ہیٚکو نہ ییٚمہ شعرٕ
ورٲے بند کٔرتھ ییٚمہ کس دویمس مصرعس منز نار تہ شیٚہجار ہکچہ گندان سُہ ساز چھہ بنان
یُس دلہ کٮ۪ن کنَن منز بسان چھہ ﴿کن مےٚ دژاو گوس دیوانے۔ ۔۔۔﴾:  پادشاہ یار وچھتہٕ کیا
خۅش آس گاش ہٮ۪تھ دۯاو، گاش ہٮ۪تھ آیاو  پادشاہ ﴿بے نیاز﴾ گاش، آو تہٕ
دۯاو، سٲری سادہ لفظ چھہ اکھ تیُتھ پیکر بنان یُس ہوشس تھپھ تۯاوان چھہ۔ حسنک تہ فنکٲری ہند تصور چھہ امی لولہ کہ جذبہ
پٮ۪ٹھہٕ وۅپدان۔ شٲعرس چھہ ""عرفکۍ رۅنہ ہٹۍ"" یاد پٮ۪تھ وُبوٚدر تلان۔ سہ چھہ تتھ پتھ کالس ونۍ دوان ییٚتہ لکہ بٲتھ تھنہ پیٚمتۍ
چھہ، تہٕ یہ سورُے چھس یاد ""چانہ
أچھ"" وچھتھ۔ کٲیناتکۍ رنگہ ولۍ انہار رٔلتھ یۅسہ کنۍ شیچھ یمہٕ أچھ یتھ دوٚیمس شعرس منز بوزناوان چھےٚ، ادبی دنۍیہس منز چھےٚ تمہ چھ مثالہ کم: أچھ
چانہ چھےٚ زن لُکہ بٲتچ لے ننہ
وانہٕ دواں پتھ کالُک پے لکہ بٲتچ لے یتھ پتھ کال رۅنہ ہٹٮ۪و سٍتۍ رنزناوان اوس سۅے چھہ وچھن وول ""چانٮ۪ن أچھن"" منز
وچھان۔ حسن چھہ أچھن منز تہ، حسن چھہ یادٕ وترس منز تہ، تہٕ حسن چھہ یتھ وسیع
کایناتس منز ہلم وہرتھ تہِ۔اکھ مٲرۍمۆند منظر یس اسہ منزٕ واریہو وچھمت یا محسوس
کوٚرمُت آسہ ، مگر شعر بنیوو صرف
""صورت خانہ"" کٮ۪ن صفن پٮ۪ٹھ ۔ یہ چھےٚ اکھ رٕژ
مثال زِ تھدِ پایچ لولہ شٲعری کتھہ کنہ چھےٚ کرنہ یوان:  تِتھہ پٲٹھۍ ژٕ پیٚیہ ہم
راتھ ژٮ۪تس زن
کاوٕ قمیُر ژۆل بونٮ۪و تلۍ  کٲیناتہٕ کہ حسنکۍ بٲتھ گٮ۪وِتھ نہ تھۆک انسان زانہہ، نہ تھکہ۔
ازیک انسان چھہ بلاین منز گیر تہ اتھ حالس منز چھہ بعضے خوبصورتی ہنز تہٕ نغمن ہنز
کتھ بیقلٲزی باسان۔ مگر نہ گژھہ زوٕذاژن ہنز کۅل چھنبۍ تہٕ نہ روزِ سونتہٕ واوٕچ
چھہۍ تن شیٚہلاونے۔ خوبصورتی ہندۍ سٲری رنگ یم بےٚ ٲنتھ کایناتس منز وہرتھ چھہ، تم سٲری
چھہ معشوقہ سٕندس بدنس منز تتھے کن یتھہٕ کنہ اقبالؒ سندٮ۪ن لفظن منز اسمان منہِ پھلس منز
چھہ۔ سٲنۍ زبان چھےٚ کلامہ کٮ۪ن سوٚدرن کۅم کٔرتھ تہِ اتھ ٲنہ خانس کِژ ژھرٔ تہٕ
چھنۍ۔ ""صورت خانہ"" چھہ حسن لفظن منز وٮ۪پراونچ ناکٲمی ہاونہٕ مۅکھہ اکھ نایاب ٲنہٕ
گران:  چانہ انہارٕ میون شعر ونن ٹوپہ
تل تاپہ ٹیۆک کھٹتھ تھاون  پوٚز ونیون امۍ لولہ متۍ: "" مٮ۪ون دل رنگہ
مۆت چھہ موصم شُر""۔ نہ تۯاوہ سٲنۍ
ٹوپۍ یہ پوٚت کل زانہہ تہٕ نہ وٮ۪پہ تاپہٕ
ٹیۆک سانہ ٹوپہ تل۔ یہ گردش روزِ ہر ہمیشہ تتھے کنہ سٲنۍ تن تہ سون من گرا تنبلاوان تہ گرا سنبلاوان یتھہ کنہ یہ پتھ وتھ اوسمت
چھہ۔ اردو شٲعر فیض احمد فیض سند یہ شعر
گو پننہ وقتہ سٮ۪ٹھا مشہور: وہ تو وہ ہے تمہیں ہو جاۓ گی الفت مجھ سے / اک نظر تم مرا محبوبِ نظر تو دیکھو۔ ، وچھن لایق
چھہ قاضی غلام محمدن شعر کۆت چھہ عاشق تہ
معشوق دۅشوٕنی ہند حال بٲوتھ لفظن ہنز وولٹیج واتناوان؛ تصورک عالم کوتا چھہ
وہراونہ یوان:  کٲر
نحقے بہٕ چھس نہ نۆمرٲوتھ تہۍ تہ
زانہہ وُچھزہون سہ کارِ وۅگن  مٲرۍمندیُت ژھانڈنچ، پرزناونچ ، للہ
ناونچ تہ مۅلناونچ مالے، یہ ژھٮ۪نہ گژھنچ دٕے تہٕ اتھ
سٍتۍ رل گژھنٕچ کل چھےٚ انسانس ہر ہمیشہ سۅ بے قرٲری دوان ییٚمہ ورٲے زندگی ہند یہ
دریاو رٲسۍ گژھہ ہے، تہ ییٚمہ سٍتۍ انسان
ہمیشہ نوٮ۪ن نوٮ۪ن دردٕ نیَن ہندۍ خاب وچھان چھہ۔ یہ ""خاب"" چھہ زندگی
ہند ساروٕے کھۅتہ بۅڈ سِر۔ مےٚ کیا چھہ خوش کران، مےٚ کیا چھہ ویان، مےٚ کیا چھہ
پرٕ تہٕ مےٚ کیا گۆژھ، اتھ سٲرۍ سٕے چھہ
چھونپ لگان ییٚلہ اسۍ أچھ ؤٹتھ تتھ
عالمس کُن پھیران چھہ یُس دپوَے تہٕ ابوس چھہ، مگر یتھ اسۍ اصلی ""اسۍ"" ونان چھہ۔ سٲنۍ أچھ چھےٚ
""سٲنۍ"" أچھ، سانۍ ارزتھ، مگر وچھن وٲلۍ چھہ ""اسۍ""، یہ گاش چھہ
""اسۍ""۔ یمن ""خابن ہند تعبیر"" ژھانڈنہ چھہ نیرُن أچھ مژرتھ۔
یۆتانۍ نہ تمہ تعبیرُک پے لگہ تۅتٲنۍ چھہ خابٕے سٲنۍ وسمتھ، تہ یہ وسمتھ چھےٚ سُہ وٲراگ
سران یس یس ذٲژ کنۍ صحراو ٲستھ سانٮ۪ن
ارمانن ہند سٲلہ مٲدان چھہ۔""صورت خانہ"" چھہ یہ رمز یتھہ کنہ بٲواں:  أچھ
مُژرٲوتھ گوس وُبٲلۍ پھیران
اوسس دردٕ نیَن  ""صورت
خانہ"" چھہ یٔژ پٲٹھۍ یمنےٕ خابن ہند ٲنہ خانہٕ۔ اتہ چھنہٕ کانہہ چیز
""ناممکن""۔ کتابہ ہنز زان کران چھہ امۍسٕے شٲعرٕ سند اردو شعر، ""غیر ممکن ہے جو اسباب و علل کی رو
سر سے / خواب میں شعر میں ممکن نظر آتا ہے
میاں""۔ یِم شعر کمن کمن ہاوسن ہنز علامت چھہ:  اۆبُر ڈالُن اتھو تہٕ کاڈ کڈُن بالہٕ
تیغس کھسن تہ زوٗنہ گندن  *  تتھ
مکانس نہ ٲسۍ دارِ نہ بر تتھ مکانس اندر مےٚ اوس
اژن  *  پانہ کُس پژھ کری اگر ژٕ ونکھ سبز
رٲژن بہٕ چھس وُہان بعضے  ٲنہ خانہ چھہ ٲنہ خانہ۔ مگر انسانہ سندۍ دم چھےٚ
گٔنزرتھ، یم مۅکلن پننس وقتس پٮ۪ٹھ۔ نہ روزِ خاب تہ نہ خاب وچھن وول۔ سونچکس سفرس
چھہ یہ ٹیٚٹھہ موٚدر پزر نٲلی نال۔ ""صورت
خانہ"" چھہ اسہ اکھ مسلسل غزل دوان، ""یتھہٕ تتھہٕ ییٚلہ پیوس بہٕ توٚت
وٲتتھ""۔ گۅدنٮ۪تھ چھہ بحرچ یہ ناگہ جۅے کمہ تانۍ کۯیٹھہ مانٹک ظۅن پٲدٕ کران۔
پتہ چھہ خۅدکلامی ہندس مۅڈس منز سون شٲعر ""تمس کستاں"" ہندۍ خاب وچھنک پے
دوان۔ یہ چھہ ""یتھہٕ تتھہٕ"" تمۍ سند گرٕ نشہ واتاں تہٕ تتہِ چھس کوفوٗرٕچ بۅے یوان، یۅسہ
""تمۍ"" سندِ گزرنچ خبر دِوان چھےٚ۔ امس چھہ تہ پٮ۪وان سرُن یہ نہ امۍ
ہرگز کونچھمت اوس:  کوفوٗرچ
بۅے ٲس ہوہس منز وق
جوگۍ گوٚمت اوس کار کٔرتھ ""جوگۍ"" چھہ سٲنہ تصورکس عالمس منز بٔسِتھ۔ جوگۍ، یس ہنگہ تہ منگہ آنگنس
منز بوٗد گژھان تہٕ آلو جورا دتھ پننۍ وتھ رٹان چھہ، گژھٮ۪س تہ ژلہ کۅچھ منزٕ اکہ
نندن ہٮ۪تھ، پژِ تہ دِیہ نندٕ بون بیٚہ واپس، تہٕٲخر کار ژلہِ کُنہ دۅہہ شوٗشہ
نارِ منزٕ شہہ تہ دلہ منز دُبراے ہٮ۪تھ۔۔۔وق جوگۍ گوٚمت اوس کار کٔرتھ ۔۔۔؛ یہ چھہ
خابہ کٮ۪ن وُڈون ہند سُہ انجام یس خابن ہندِ ٲخری تعبیر چھہ۔ اتھ مقامس کن گژھہ ظۅن تہٕ یہ
خیال، یہ پزر تہ ولِہ سونچس نال:  کم
پوشہ چمن؟ کِتھۍ سروٕ شہلۍ؟ بلۍ
پاد بچارن لوکن پھلۍ امہ وِزِ چھہ سورُے کیٚنہ باسان سراب، تہٕ خابہٕ موٚت اگر
حقیقت پسند آسہ، تیٚلہ چھنہ سُہ اورٕ کنہ تہِ غٲفل آسان۔ ""صورت خانہ"" چھہ غزلن تہ
نظمن ہنز سوٚمبرن۔ واریاہ غزل چھہ مسلسل ﴿یہ چھےٚ فلسفیانہ سونچچ خٲصیت﴾، نظمہ
چھےٚ سارے خاص، مگر بہٕ کرٕ صرف اکہ نظمہ ہنز کتھ، ""نذر حبہ خاتون"" ۔
فارسی، اردو تہٕ کٲشرِکٮ۪ن جان جان ادیبن ہند سٔنتھ مطالعہ کران وول شٲعر ییٚلہ
حبہ خوتونہ ونان چھہ،  رنبہ ونۍ خیال چٲنۍ دلس چھم وتش دوان یم
یم غزل مےٚ لیکھۍ تمن گو بہانہ چون سہ چھہ یکوٹہٕ پۯٲنس سٍتۍ ، پننہ زمینہ تہ
امہ چن پُھلیَن سٍتۍ ، شٲعری ہندس حسنس سٍتۍ، تہٕ موسیقی ہندس شیٚہجارس سٍتۍ پنن
محبت ہاوان۔ تہٕ ""سیپارٕ تۯہ مرٕ پرٮ۪م اکہ آنے/پھیرٕ نو کنہ گوم زیرٕ
زبرے/عشقن خط کٲنسہ پوٚر نہٕ یکبارو"" ونن واجنہ حبہ خوتونہ پنن حال باوان،  پوٚز بوز خٲبۍ وچھہ مےٚ دۅہے کم نوینہ
رنگ پوٚز بوز خٲبۍ وچھ مےٚ
دۅہےٲنہ خانہ چون  خاب وچھن تہ رچھن
وٲلۍ امۍ زندٕ دلن چھےٚ اسنہ گندنہ چن گرٮ۪ن منز ظرافتکۍ باغ تہ پھۅلرٲوۍمتۍ مگر
خبر کیاز چھنہ تتھۍ شہکار یتھ کتابہ منز شٲمل کرنہٕ آمتۍ ۔
مےٚ چھہ صرف زٕ چیز نظرِ تل یم 1966ٹھس منز ""کٲشرِ اسن تۯایہ"" کتابہ
منز چھپے یۅس امین کٲمل صٲبن ترتیب دژمژ چھےٚ۔ یم نظمہ صورت خانس منز نہ آسنہ سبہ کرکھ بہ ییٚتٮ۪ن نقل: 1۔ نذرِ محمود گٲمی پوٚژھ لٲگِتھ چھس آمت سالس ڈنگ
داہ مرٕ کھیٚیہ مس ہے زن چھم
ماتامال سِر بوونم لگٕہ ہا کلہ والس دال
کتہ کھٔژ سیخس ہے پٮ۪ٹھ
ییٚلی آصہ مہہ دال دوٗررک زر بہٕ کوتا ژالس ژھارنہ
ونۍ نیرس ہے بوٗٹس
لٲگتھ نال نٲگۍ راے بیوٹھم منز پاتالس بر
بُکہٕ آمژ چھس ہے لوٗپ
لٲگتھ ہی مال مرضی ییٚلہ گیہ تس لاابالس ہونۍ
پیٚایہ منز آنگنس ہے کھسہٕ
ون چھم اقبال قٲضی صٲبس صاحب حالس بتہٕ
بانہٕ شیریامس ہے تمہ
منزٕ دۯاس کہۍ وال 2۔ گگرس چھس کھوژٲنی یے عالمس سوٗر کوٚر حسنن میٲنی گگرس چھس کھوژٲنی یے ہیرِ بوٚن پان مٮ۪ن شولہٕ مارٲنی گگرس
چھس کھوژٲنی یے شیرِ چھم لٲگتھ گلِ ریحٲنی حورٕ
چھے اتھہ موٗرٲنی یے مصرکہ بازرٕ چھس دردٲنی گگرس
چھس کھوژٲنی یے تارکن سٍتھ چھس جورِ مارٲنی معرکن
گاہ تۯاوٲنی یے مۅے چھم عنبر رۅے نوٗرٲنی گگرس چھس
کھوژٲنی یے یم
سٲری رنگ پننہ جایہ، مگر سٲنۍ اصلی وسمتھ چھےٚ خاب۔ امی سٍتۍ چھہ اسۍ ""اسۍ""۔
خاب چھہ اسۍ پننہ انجامک تصور ٲستھ تہ وچھان، یا شاید امہ کی برکتہٕ وچھان۔ خاب چھہ
اسہ پۯون کانہہ سۅکھ یاد پٲوتھ نٔوس کنہ دۅکھس سینہ دارنچ تہ سفر جٲری تھاونچ
ہٮ۪متھ دوان، خاب آے ولنہ تہٕ شوق دیہ پوشن سگ، خاب سوریاے تہٕ بدن ""زند"" ٲستھ تہ چھےٚ کوفورٕچ بۅے
انجام۔ ""صورت خانہ"" کٮ۪ں کینژن سِرن ہنز یہ باوتھ کٔرتھ شوٗبہ امی کتابہ ہندس یتھ شعرس پٮ۪ٹھ کتھ اند
واتناوۍ: پھیران گہے چھہ دردٕ نیَن
بازرن گہے اسۍ کِتھۍ چھہ خونہ ملۍ چھہ ہیواں غم کٕنان چھہ خاب  ***  مےٚ چھہ کشمیر ینورسٹی منز
کینژن بیین ینورسٹی ہندٮ۪ن حسابہ کٮ۪ن مٲہرن سٍتھ اکھ کانفرنس یاد یتھ منز پروفیسر
قاضی تمن أکس مٲہر ریاضیات ﴿یس شٲعر تہ اوس﴾ عمر خیان سند درۍیافت کوٚرمت اکھ
قٲعدہ ویژھنتھ فکر تاران اوس۔ سٲری آسۍ دم کٔرتھ تمۍ سٕنز مہارت تہ تمۍ سند عشق
وچھتھ حٲران۔  ""شاخ کٲتیا دۯاے میٚژِ دتہِ لولو ﴿انور وار انورؔ﴾   , پروین شاکر ونان: کمال ضبط کو میں خود بھی آزماؤں گی / میں اپنے
ہاتھ سے تیری دلہن سجاؤں گی  ہر بار دانہ بہر ہما افگنیم، و مور آید بدام و دانہ رباید ز دام ما : غالب ؔ  فارسی زبٲنۍ منز چھےٚ زیر علامت اضافت خٲطرٕ
ورتاونہ یوان، یتھہ کنہ نذرِ حبہ خوتون کس نذر لفظس منز ورتاونہ چھےٚ آمٕژ۔ اگر
مےٚ کانہہ لفظ نظرِ ڈوٚلمت آسہ نہ تیٚلہ چھے قٲضۍ صٲبن یہ زیر علامت صرف یتھ عنوانس منز، تہ بیٚیہ اکس مصرعس منز
استعمال کرمژ تہ سہ مصرع چھہ خٲلص فارسی۔ مےٚ چھہ باسان یہ چھےٚ اکھ خاص تعلیم
سانہ خٲطرٕ ییٚلہ اسۍ پننۍ ""تھدۍ خیال"" باونہ خٲطرٕ دۅژھو دۅژھو فارسی
لفظ تہ ترکیبہ وۅزم أنتھ پننۍ کنۍ کٲشرِ زبٲنۍ ہند ہلم بران چھہ تہ عام پٲٹھۍ
استعمال سپدن والٮ۪و لفظو نشہ بےٚ خبر آسان چھہ۔  یہندس اردو مجموعس منز چھہ ظریفانہ کلام تہ شٲمل۔  ""۔۔۔ یہ چھےٚ بذات خۅد اکھ تخلیق، خاہ کٲنسہ
محمود گٲمی سنز یہ مشہور ""پد"" متہ ٲسۍتن پٔرمٕژ۔۔۔امین کامل ﴿کٲشرِ اسن
تۯایہ﴾"
kashmirilanguage,Saze%20Salasil,,, تاثرات  جناب مخمور سعیدی کے ایک خط سے اقتباس   مخمور سعیدی   یکم مارچ 2005 سازِ سلاسل پر تبصرہ (اقتباس) جناب عبید الرحمان (رسالہ ادبی دنیا،نئی دہلی، مئی(2006) مظفّر عازم کا شمار ایسی شخصیتوں میں ہوتا ہے جنھوں نے کئی زبانوں کے حوالے  سے اپنی شناخت قائم کی ہے۔۔۔۔ ان کا آبائی وطن کشمیر ہے اور انھوں نے اپنی زندگی  کا بہترین حصہ وہیں گزارا ہے اور وہاں گزارے ہوئے دنوں کی یادیں آج بھی ان کی  ہمسفر ہیں۔ ایک غزل میں اس جنت نشان وادی کے گذشتہ دنوں کی کہانی یوں بیان کی ہے۔ اس غزل کا شعر ایک حساس دل کو تڑپا دیتا ہے اور کسک بن کر اس کی رگ و پے میں  اتر جاتا ہے۔ ۔۔۔ مجموعے کے آغاز میں مخمور سعیدی کا مضمون شامل ہے جس سے مظفّر  عازم کی شاعری کو سمجھنے میں آسانی پیدا ہو جاتی ہے مگر شاعر کی باطنی دنیا تک رسائی  اور اس کی شاعرانہ شخصیت کی صحیح شناخت کے لیے اس کے اشعار سے براہ راست رابطہ  ضروری ہے جن میں تہ در تہ معنی و مفہوم کی ایک دنیا آباد ہے۔ اس دنیا سے گزرتے ہوئے  قاری محسوس کرے گا کہ وہ شاعری کی ایک انتہائی خوبصورت اور با معنی فضا کی سیر کر رہا  ہے۔ شعری مجموعوں کی بھیڑ میں ایسے مجموعے بہت ہی کم دستیاب ہیں جو خود کو پڑھوا لیے  کی صلاحیت رکھتے ہوں اور جنہیں جتنی بار پڑھا جائے شاعری کی پرتیں کھلتی جائیں گی۔  ''سازِ سلاسل'' ایسا ہی ایک مجموعہ ہے جو قاری کو اپنا گرویدہ بنا لیتا ہے۔ کتاب کے آخر میں شاعر کی چند کشمیری نظموں کے منظوم تراجم شامل ہیں۔ ترجمہ  چونکہ شاعر نے خود کیا ہے اس لیے اس پر ترجمے کا گماں نہیں گزرتا۔ ان کے علاوہ  فارسی کی دو در غزلیں بھی شامل ہیں جو اس زبان پر شاعر کی گرفت اور قدرت کلام کا  پتہ دیتی ہیں  مظفّر عازم: کھلی آنکھوں اور کھلے ذہن کا شاعر مخمور سعیدی جناب مظفر عازم کی شاعری کو وادیِ کشمیر کی آواز سے تعبیر کیا جا سکتا ہے،  ان کی غزلیں ہوں یا نظمیں، انھیں پڑھ کر اسی تازگی کا احساس ہوتا ہے جو اس جنت  نشان وادی کی فضاؤں کا خاصہ ہے۔ ان کا لہجہ روایتی عناصر سے گراں بار نہیں اور  اظہار و بیان کی وہ رسمیات جو بالعموم شعر کو بوجھل بنا دیتی ہیں، ان سب سے عازم  صاحب نے غالباً شعوری طور پر اجتناب برتا ہے۔ جناب مظفر عازم کے موضوعات سخن بھی نئے ہیں جو انہوں نے اپنے گرد و پیش کی  زندگی سے اٹھائے ہیں جو انفرادی بھی ہیں اور اجتماعی بھی۔ انھوں نے  اپنے چاروں طرف پھیلے ہوئے سانس لیتے ہوئے  معاملات و مسائل کو کھلی آنکھوں سے دیکھا ہے اور کھلے دل اور کھلے دماغ سے انھیں سمجھنے  کی کوشش کی ہے۔ اس کوشش میں وہ پوری طرح کامیاب نظر آتے ہیں۔ اپنی سر زمین سے محبت آدمی کا فطری جذبہ ہے۔ مظفر عازم بھی اپنی شاعری میں  اس جذبے سے سرشار نظر آتے ہیں لیکن اس سرشاری میں ہوشیاری بھی ہے۔ وادی ھ کشمیر کے  خوش نما مناظر، پہاڑوں کی برف پوش چوٹیاں،چناروں اور دیوداروں کے بلند قامت درختوں  کی سرخ و سبز قطاریں، ندیوں کی روانی، اور چشوں کا خوش آہنگ ترنم اور ڈل میں ڈولتے  آہستہ خرام بوٹ ہاؤس اور تیز رو کشتیاں — سلیقے سے سجی ہوئی تصویروں کی طرح مظفر  عازم کے شعری نگار خانے کی زینت ہیں، لیکن ان تصویروں کو دھندلا کر دینے والے، ان  کے حسن کو ماند بلکہ ملیامیٹ کر دینے کی کی خواہش رکھنے والے کج اندیشوں کی کار گزاریوں  سے بھی وہ بے خبر نہیں ہیں، اور ان پر ان کی تشویش اس مجموعے میں شامل نظموں اور  غزلوں میں ایک زیریں لہر کی طرح رواں دواں صاف دیکھی جا سکتی ہے اور اس کی شدت کو  بھی محسوس کیا جا سکتا ہے۔ لیکن قابل قدر بات یہ ہے کہ اکثر موقعوں پر ان کا رد  عمل منفی نہیں ہے اور وہ حالات میں بہتری آنے کے امکان کو مسترد نہیں کرتے یہ پر ٹوٹا شاہیں آج بھی ان کا ہمسفر ہے اور وادی میں گونجنے والی گولی کی  آواز ان کا تعاقب کر رہی ہے۔ مظفر عازم برسوں سے اپنے وطن مالوف سے دور، دنیا کے خوشحال ترین خطّے میں  مقیم ہیں۔ یہ کہنے کی شاید ضرورت نہیں کہ اپنی سر زمیں سے یہ دوری انھوں نے بہتر  وسائلِ معاش کی خاطر گوارا کی ہو گی، اس مقصد میں انہیں کامیابی بھی ملی اور زندگی  کی آسائشیں ان کا مقدر بنیں لیکن اجنبی دیاروں کی نامانوس فضاؤں میں شاید وہ ذہنی  آسودگی حاصل نہ ہو سکی جس کے وہ جویا تھے بلکہ ایسا لگتا ہے کہ آسودگی کی جگہ نا  آسودگی ہاتھ لگی۔ مظفر عازم کے شعری کینواس پر یہ رنگ بھی خاصا نمایاں ہے نیند اڑا کر چلی جانے والی صبا کے آوارہ خرام جھونکے کدھر سے آئے اور کدھر  چلے گئے، شاعر ہمیں یہ اطلاع نہیں دیتا لیکن گلاب کو یہ مشورہ دے کر کہ وہ دوپہر  کا نظارہ شاخِ ستم پر ہی رہ کر کرے، وہ گلاب کو خود اپنی ذات کا استعارہ بنا دیتا  ہے۔ مظفر عازم چند موضوعات کے اسیر ہوں، ایسا نہیں ہے۔ جیسا کہ میں نے شروع میں  ہی کہا ہے، ان کی شاعری میں زندگی اپنی تمام تر جلوہ سامانیوں کے ساتھ موجود ہے۔  رنج و راحت، غم و نشاط، درد و درماں، غرض زندگی سے تا بہ مرگ انسان جن مراحل سے  گزرتا ہے، مظ‌فر عازم کی ان سبھی پر نظر ہے اور ان مراحل سے گزرتے ہوئے جو گوناگوں  کیفیات انسانی وجود  پر طاری ہوتی ہیں، ان  کی نظموں اور غزلوں میں ان سب کی عکاسی دیکھی جا سکتی ہے۔ مظفر صاحب کی زبان قدرے فارسی آمیز ہے لیکن ان کی بعض غزلیں اس زبان میں ہیں  جسے ہم ہندی آمیز بھی کہہ سکتے ہیں۔ ایک غزل کے یہ چند شعر دیکھیے یہ ‘‘غم سے آزاد غزل‘‘ انہوں نے ‘‘امریکہ کے نام ارپن‘‘ کی ہے جہاں کی کھلی  فضاؤں میں وہ اب داد سخن دے رہے ہیں۔ اس کتاب کے آخر میں عازم صاحب نے کچھ کشمیری نظموں کے تراجم بھی شامل کیے ہیں  جو اپنا ایک الگ ہی ذائقہ رکھتے ہیں۔ کشمیری ان کی مادری زبان ہے اور اردو مادری  زبان ہی کی طرح عزیز کہ انھوں نے اپنی شاعرانہ شخصیت کے اظہار کا حوالہ اس زبان کو  بھی بنایا ہے، لیکن انہیں فارسی زبان سے بھی شغف ہے اور وہ گاہ بہ گاہ اس میں بھی  فکر سخن کرتے رہے ہیں۔ سب سے آخر میں دو فارسی غزلوں کی شمولیت ان کے اسی شغف کو  ظاہر کرتی ہے۔ مظفر عازم کھلی آنکھوں اور کھلے ذہن کے شاعر ہیں۔ ان کے مشاہدات جب شعری پیکر  اختیار کرتے ہیں تو ایسی شاعری وجود میں آتی ہے جس کے مطالعہ سے ہم اپنے دور و نزدیک  کی دنیا کو خود سے باتیں کرتا ہوا پاتے ہیں۔ 8 مئی 2003 ۔۔۔ تخلیق کی شناخت انعام و اکرام کی مرہون نہیں ہوتی کیونکہ ادب  محض تفنن طبع کا ذریعہ نہیں، زندگی کرنے کا ہنر بن چکا ہے۔ امتداد زمانہ کے ساتھ  ساتھ کرۂ ارض سے کرۂ سماوات تک سفر کرتے ہوئے، عناصر و عوامل کا احاطہ کرتے ہوئے  زندگی کی ان حقیقتوں کی نہ صرف نشاندہی کرتا ہے جو ہمارے اندر اور ہمارے باہر موجود  ہیں، بلکہ ان سے آنکھ ملانے کی بھی ہم میں لگن پیدا کرتا ہے جب تخلیق کار کے خیال کی پرواز اتنی وسیع ہو جاتی ہے کہ اس کو کون و مکان  کا پھیلاؤ تنگ نظر آنے لگے تو اس کے فن میں تعقید لفظی یا معنوی یا یوں کہیے بیان  میں روانی کی کمی بلکہ ٹھہراؤ آئے تو اسے انتہائی دشوار گزار راہوں سے گزرنا پڑتا  ہے، کیونکہ نفسِ مضمون کی قربانی کا مسئلہ سامنے آتا ہے۔ جب ایسا وقت شاعر پر آ پڑے  تو قدرتی بات ہے کہ ثقیل اور غیر مانوس الفاظ کا استعمال کرنا پڑتا ہے جس سے سلاست  اور روانی بلکہ اسلوب تک متاثر ہوئے بغیر نہیں رہ سکتے۔ لیکن عازم اس مقام سے اس  طرح گزرے ہیں جیسے مکھن میں سے چاقو یوں تو شاعری میں پہلے ہی سے رد و قبول کا عمل جاری ہے لیکن ادھر لگ بھگ  پچھلی آدھی صدی کے دوران اس میں جو عملی تجربے کیے گئے ہیں انہوں نے شاعری کی پوری  کائنات ہی بدل ڈالی ہے اور ایسا گنج گراں مایہ ہمیں بہم پہنچایا ہے کہ ہر تخلیق  کار اپنی بساط بھر تخلیقات کے توسط سے اپنی سرخروئی کہ دعا کر سکتا ہے کہ اسے ذات  کا ادراک، وجود کا عرفان بلکہ اس سے ہمکلامی کا سرا ملا ہے۔عازم کی شاعری بھی ذات،  وجود اور ''میں'' سے راست گفتگو کے خزانے اپنے اندر سیٹے ہوئے ہے شاعر کی نظر بہت ایسے مظاہر اور حقائق کا احاطہ کرتی ہے جو فلسفی کی بالغ  نظری کی زد میں نہیں آتے، کیونکہ شاعر خشک اور خنک فلسفیانہ مو شگافیوں کے نتائج  سے زیادہ مظاہر و حقائق کو مرکز خیال سمجھ کر اپنی منزل کا تعین کرتا ہے اور ایک ایسے  عالم کی خبر لاتا ہے جہاں تک فلسفی کی رسائی ممکن نہیں۔ یہ بات اپنی جگہ کہ شاعری  فلسفے سے زیادہ دور نہیں۔ عازم نے فلسفے کو بھی شعر میں کامیابی سے بیان کیا ہے کامیاب یا اچھی شاعری میں اصطلاحیں، تراکیب اور استعاروں کا استعمال اہم  ہے۔ عازم کی شاعری میں جگہ جگہ ان خصوصیات کے ساتھ ساتھ ''قوسی تراکیب'' کا بڑی  چابکدستی سے استعمال ہوا ہے جس سے عازم کے کلام کو ایک نیا افق دستیاب ہوا ہے۔ شاید  یہی وجہ ہے کہ عازم کا کلام اکہرے پن یا یکرنگی یا یکسانیت کے الزام سے خود کو بچا  لے جاتا ہے اور، گل آنکھوں، سنگ الفاظ، نمک نمک بوندیں وغیرہ
kashmirilanguage,ManiKaman%202,,,
kashmirilanguage,nehaj,,,
kashmirilanguage,harafdaay,,,
kashmirilanguage,ManiKaman,,,
kashmirilanguage,GN_Atish_3of3,,,"نِسوٲنۍ
جذبن  ہٕنز ترجمٲنی خواجہ  حافظ شیرازی گوو "" سیاہ چشمانِ کشمیری و  ترکانِ
سمر قندی "" ؤنِتھ کٲشرٮ۪ن زنانن  ہٕنزِ محبوٗب روئی ہُند اعتراف کٔرِتھ  تہٕ بقول محمد یوسف ٹینگ "" مرزا غٲلب  یودوَے
کٲشرٮ۪ن ہٕنزِ اَمہ خوب روئی  ہُند
فریفتہٕ اوسنہٕ اماپوز قٲیِل تہٕ  اوس
۔ سُہ ہیوکنہٕ زانہہ کٔشیرِ یِتھ۔  کاش
سُہ یِتھ آسہ ہا ہیوکمُت اماپوز پَے  چھُنہٕ
اکبر آبادیاشاہ جہان آبادکِس  کتَھ
کوچس منزکور تسُند دِل کٔشیرِ  ہٕنزِکمہ
نازٕ تھَرِ ،پُلِ صراطہٕ کہ  بَیہ
نِش تہٕ بے نیاز ، تہٕ جنتٕچ حوٗر  تہ
لٔج تس برونہہ کنہ وۅش تراونہ ،  اَمہ
لحاظہٕ چھُ سُہ "" بُت کشمیرِ ""  ورتٲوِتھ
حافِظ سٕندِس "" سیاہ چشمانِ  کشمیری
تہٕ اقبال سٕندٮ۪ن دختر کے برہمنے  ، لالہ رخ ، سمن برے "" استعارن درمیان اَکھ  نوزُکھ
مگر ناز آفرین کدل شیران  حورِ  بہشتی زیاد آن بُتِ کشمیر بُرد بیمِ  صراط
از نہاد آں دمِ کشمیر بُرد "" ﴿تفسیر  غالب
حصہ د ویم  ﴾ سون  پوشہ موت مہجور یُس حُسن نواز تہ اوس  تہٕ حسین تہ ییمۍ کشیرِ ہٕندِ پتھ کالہٕ  کہ عظمتٕکۍ آلو تہ دِتۍ مگر فاقہٕ پھرِ  کٲشرٮ۪ن ہٕندۍ اَرٕ سرٕ تہ ژینۍ ، گوو  کشیرِ ہٕندِ حُسنٕکۍکٍتۍ گوشہ نظماوان  ، تمٔۍ نظموو نَوِ کشٔیرِ ہُند تصور تہٕ  انقلابٕچ
ڈابٕر وٲیِتھ کورُن ٲخرس آزٲدی  ہٕنزِ
سۅرگہٕ حوٗرِ پٮ۪ٹھ طنزُک تیرِ  باران
تہ۔ تاہم چھُ تسٕنزِ کلہُم شٲعری  منز
تسٕندِٮ۪ن تِمن تاشوقہٕ وژَنن ہُند  حِصہٕ
زیادٕ حسین تہٕ نمایندٕ یِمن منز  حُسنس
تہٕ حُسن نوٲزی للہٕ کھول تہٕ لۅلہٕ  متہٕ
لاے کرنہٕ آمُت چھُ ،یِمن ہٕنز  سارِوٕے
کھۅتہٕ اہم کتَھ چھے زِ مہجورن  چھُنہٕ
پتھ پرستان چن پٔرۍ ین ہُند حُسن  وکھنوومُت
، بلکہ چھُ اَتہ کٲشُر حُسن  گرایہ ماران تہٕ دِل وۅلساوان ۔ یِمن  وَژنن ہُند نِسوٲنی لہجہ چھُ لۅتہٕ وٲے  مگر متٲثر کرن وول۔ مہجورن  لیوٗکھ نہٕ د ویمٮ۪ن ہٕندۍ پٲٹھۍ عام  کٲشرٮ۪ن زنانن ہُند سراپا ٲکھۍتھٕے رنگ  روغن مٔتِھتھ کُنہ جایہ الگ پٲٹھۍ ،  سراپا لیکھۍ مثنوی نگارو، مبالغہ ؤنۍ  ؤنۍ کھٲلِکھ اَپزٮ۪ن تعریفن انبر۔یہ تہ چھُ
پوز زِ تِمن اوس بیین زبانن ترجمہٕ  آسان
کرُن تہٕ ترجمہٕ کران ٲسۍ سراپا  لیکھنہٕ
وِزِ اصل کتابہ ہٕندِ اَثرٕ  ہُریمانہٕ پننہ طرفہٕ تہ تھُر کھالان  ۔مہجورٕنۍاَکھ اَڈلیچ مثنوی "" پھا
ہ پھاہ  کُٹٕنۍ "" تہ چھے کُلیاتِ مہجورس منز  شٲمل ، اتہ تہ چھُ سُہ سراپا لیکھان  لیکھان مۅحتاط روٗدمُت ۔اماپوز مہجورس  اوس کٲشرِ زنانہ ہٕندِس مٲرۍ مٔندِس  بُتھِس پٮ۪ٹھ غلٲمی تہٕ آویزٕگی ہُند  ہایہ پھَش نظرن تَل ژیوٗنمُت اوسُن  ہرگاہے یہ ہاے زانہہ وۅتھرنہٕ ییہ حُسن  تراوِ پانے گاہ۔ اوَے تہٕ کٔرۍ تمٔۍ  تاشوقہٕ وَژنن منز کٲشرِ زنانہ﴿سیدِ  سیودنَے تہٕ ورگہٕ پٲٹھۍ ضروٗر﴾  ِہندِ  حسنٕکۍ
تعریف تہٕ بییہ دِژٕن تمٔۍ سٕندٮ۪ن  وٲنسہ
وادو پٮ۪ٹھٕ دَم پھُٹۍ گٲمتٮ۪ن  دادٮ۪ن
،دۅکھن تہٕ وٮ۪داکھن زٮ۪و۔نِسوٲنی  جذبن
ہٕندٮ۪ن یِمن آلون ہُند گۅڈ اوس  ہیوتمُت  أرۍنہ مالہ تہٕ حبہ خاتونہ  واراہ کال برونہہ ۔ا ماپوز مہجورنٮ۪ن  یِتھٮ۪ن آلون ہُند پِلو چھُ نوٮ۪ن کُشادٕ  سرحدن تام واتان۔ رسول میر چھُ کۅنگہٕ  مالہ ہٕنزِ پٲٹۍ زُلفٕچہ ژھایہ تَل  زُوان تہٕ محمود گٲمی چھُ "" سوالِ خدا ""  ؤنۍ
ؤنۍ بدول جمالہ ہٕندِس دِلس منزجاے  ژھاران
۔ مہجورنہ تاشوقہٕ شٲعری منزچھے  یِمے
کٲشرِ نازٕ تھرِ ، جبر پسندتہٕ ظُلم  کرن
والہ سماجچہ شکار آسنہٕ مۅکھٕ یہ دٔپۍ زِتہ ژھیپہٕ ژھٮ۪پ کران۔ یِمن چھُ  وَچھس وَٹھ تہٕ زُلفن زَٹھ گومُت ،مون زِ  تمٔۍ چھُنہٕ پننہ کٲشرِ شٲعری منزیِژھ  کٲنسہ تہ کٲشرِ یا غٲر کٲشرِ نوش لبہ  ہُند ناو ہیوتمُت ۔ اماپوز تسٕندۍ یِم  شعر چھِنا کٲشرٮ۪ن زنانن ہٕنزِ بے بٔسی  ،تہندِ لولٕچ کھسہٕ وٕنہ تہٕ لوسن والہ  یاونٕچہ
باکہٕ  ژے  کس سٍتٮ۪ن گٔیی سٲزِش ، دویم چھا بیاکھ  کانہہ مے ہش ژٕ  میانے
رشکہٕ پانس نِش ر وٹکھ کمہ مسولے  بومبرو شوقہٕ  چانہ پانس کریوم پٲراو مَدٕنو  اَدٕ نو ہیوتتھم ناو ضایہ
گٲم مٲنزِ نم تہٕ مہرینہ تون بہَ  نو زَرٕ مدٕنو دوٗرٮ۪ر چون سنگدِلا  سِتم گرا رحم ژے چھُے نہٕ اَکھ زرا ضایہ گٔیس بہٕ سۅندرا ماے
بران بران وۅلو کمہ  میانہ پِترینہ کن ژے بٔری میٲنۍ مَٹھٕے  ماے پرٮ۪تھ  ساتہٕ پوکُکھ لُکہٕ ہٕنزے ترایہ ونے کیا کسٕے  ہاوٕ یاوُن بٲلۍیے داوس  بہٕ لٲجِس بالہٕ یٲری یے ناوس  بہٕ
لگہٕ سَے پٲرۍ پٲری یے ییہ
دِلبر ہی وَتھراوَس  سر  تراوس پادن تَل یِتھۍتہٕ  یِتھۍ ہوۍ کٔہۍ یاہ شعر چھِ کٲشرٮ۪ن زنانن  ہُند بوس لوژراوان ۔ "" پوشے متہ جانانو ""  وَژُن
چھُ صاف ہاوان زِ یِم وٮ۪داکھ تہٕ  باکہٕ
چھے کستام بَنن لٔدۍ نہ زنانہ  ہٕندۍ۔
ہرگاہ یہ پوز آسہ زِ مہجورن اوس  یہ
نُندٕ بون وژُن ، حبہ خوتوٗنہ ہُند  مشہور
وژُن "" وۅلو میانہ پوشے مدٕنو ""  بوٗزِتھ
لیوٗکھمُت تیلہ چھُنہٕ شاید  یہ
گُمانہٕ غلط یا ویوٹھ ہیوٗ زِ مہجورن  وژُن
پران پران چھے زنتہٕ حبہ خوتوٗنٕے  گُدرن
گرٮ۪کہ منز یوسف شاہ ژکس ناد دِوان  تہٕ
گراوٕ گُذراوان۔ا ز تام روٗد یہ وَژُن کٍژٕہن کٲشرٮ۪ن زوٗنن ہٕندٮ۪ن دِلن  ہُند بار لوژراوان: وۅلہٕ  ویسۍ
گژھٕ وے کامے یٲرۍ  ہے کٔرنس تھامے گٲجنس  تہٕ
لٲجنس پامے پوشے  متہ جانانو وۅلہٕ  ویسۍ گژھٕ وے وَن تے تس  کمٔۍ
بٔرۍ مے کن تے کر  سنا بییہ ڈیشن تے  پوشے  متہ
جانانو  بالہٕ  پٮ۪ٹھٕ لایے نادو پوت  پھیر
ہا شہزادو  گۅڈٕ  پال میونُے وعدو پوشے  متہ
جانانو  1952ءتام  چھُ
کلہُم کٲشرِ شٲعری منز مہجورُے سُہ  گۅڈنیُک
شٲعر ییمۍ زنانن مُتعلق زٕاہم  وژَن
لیکھۍ ، گریسۍ کو ر تہٕ کٲشِر زنانہٕ۔  یہ
وَنُن تہ چھُ منٲسب زِ واریہو کٲشرٮ۪و  شٲعر
و لیکھۍ زنانن متعلق واہیات۔ "" مکرِ  زن ‘  ‘ نٲوۍ چھے اَسہ نِش کٍژٕ مثنوی  چالہ
نظمہٕ ، یِمن منز زنانَن ہٕندۍ فقط  عٲب
دٲیراونہٕ آمٕتۍ چھِ تہٕ شٲعرن چھُنہٕ  زنانہ
ہٕندِ حسُنُک اکھ تہ پہلو باتہ  آمُت،
تہندِ اہمیتکہ احساسٕچ ٲس توتہ  کتھا ! مثالے  اکبر
بٹ بڈگٲمۍ سٕنز "" مکرِ زَن "" نظم  بوٗزِتھ
گو عبدالاحد آزاد شرمندٕ ۔تمٔۍ  چھُ
لیوٗکھمُت زِ واہیات آسنہٕ سببہٕ کور  نہٕ
مے اَمہ نظمہ ہُندنمونہٕ تہ درٕج۔  یِتھے
پٲٹھۍ چُھ غلام محمد آخون اسلام  آبٲدۍ
سٕنز نظم "" مکرزَن "" تہ کٲشرٮ۪ن  زَنانن
ہٕنزِ شرمدٲری پٮ۪ٹھ اَکھ یچھ  حملہٕ
۔ گریسۍ کو ر تہٕ کٲشِر زنانہٕ وژن  لیکھِتھ
دیُت مہجور ن اکھ نوٮ۪ر تہٕ تِمن  کتھن
کُن پھرُن سون ظۅن یِم اوتام تُلہٕ  نے
آسہٕ نہٕ آمژٕ۔ گریسۍ  کو ر وَژُن یودوَے اکہ خاص طبقہٕ چَن  زنانن سٍتۍ مخصوص چھُ، توتہ ہیکہ یہ کٲشرِ
زنانہ ہُند خدوخال تہٕ صورتِ حال  بَدِ
کڈنس منز اَتھٕ ر وٹ کٔرِتھ ۔ دپان  مہجورُن
یہ وَژُن بوٗزِتھ اوس ٹیگورن  تہ
واہ واہ تہٕ شابش کورمُت۔ ییتٮ۪ن  چھِنہٕ
اَمہ وژنٕکۍ فنی محاسن  وٮ۪ژھناوٕنۍ۔وۅں
گو اَتھ منز چھے گریسۍ  کورِ
ہٕنز یہ تصویر اظہار لبان۔ "" گریسۍ  کو
ر چھے جورٕ ر وس حسین ، پوشہ وٕنہ  باغٕچ
پوشہ گۅندٕر ہش نتہٕ کوہ قافٕچ  پٔری
یا سۅرگٕچ ہی مال اَماپوز پۅشاک چُھس  سیود
سادٕ ، اَتھ نہ چھُ گوٹہٕ چھٲوِتھ  تہٕ
نہ زٔری۔ سۅنہٕ وَسو بدلہٕ چھِس بدنس  پوش
جٔرۍ جٔرۍ ، نہ چُھس رویس غازٕ تہٕ نہ  مویس
پھٔلۍلہٕ مٔلِتھ ۔ خۅجہ بایہ چھے  دارِ
بَر تروپرِتھ دیوان خانن منز آسان،مگر  گریسۍ
کورِ چھے گُلن سٍتۍ دِلبری۔ رازٕ  بومبرنہ
أمِس لولرِ چھے چشمہٕ حیہ ہٕکہ آبہٕ باربُکہٕ۔ نٔرۍوارپھِرِتھ  گرشمہٕ ژنجن منز فصلس ژوٗر دِوان ، بُمن  پٮ۪ٹھ چھِس شبنمٕکۍ گُمہٕ پھیرۍ شفقہٕ  تراوان۔ گریسۍ کو ر چھے حیادار ،غٲرت مند  ، محنتی تہٕ مٔژھِج۔ گریسۍ کورٮ۪ن متعلق  مہجورٕنۍ
یٔہے شٲعرانہٕ تصویر چھے از تہ  تِہنز
حقیقتھ ۔یٔہے چھے گریسۍ کورِ ہٕنز  اصل صورتِ حال ،حُسن ،حیا ، محنت ، وفا  تہٕ سادٕگی ۔ پَزر ہے بوزَو تہٕ یِم چیز  چھِ زنانہ ہٕنز خٲصیت تہ تہٕ یِمو ورٲے  ہیکنہٕ زنانہٕ ، زنانہٕ ٲسِتھ ۔ جبر  پسند انسٲنی سماجن وُچھ قرنہٕ وادَو  پٮ۪ٹھٕ زنانہٕ ذٲژ ر وگ ۔ یہ آیہ دۅہے  کمزور تصور کرنہٕ۔ سماجن تھٔوۍ تٔمِس  پٮ۪ٹھ کٍتۍ ظُلم تہٕ جبر جٲری ۔ ریاکارتہٕ  استحصٲلی سماجن زٲنۍ نہٕ تسٕنز اہمیت۔مردٕ  سٕندِ کھۅتہٕ زیادٕ محنت کرنہٕ باوجود  آو تس آویزٕروزنُک احساس گٔنۍ راونہٕ  تہٕ دٔرراونہٕ ۔ تس ییلہ نہٕ آزٲدی سان  شہہ ہٮ۪نُک زانہہ موقے دِنہٕ آو ،تٔمِس  گوو وَچھس وَٹھ ! وَتہٕ  چانہ وُچھ ہا وارٕ نظرن رٲچھ چھِم کم تام بوٗزُم  وۅں
کرنم رٲچھ دِلہٕ چے رایہ ونے کیا کٲشرِ  زنانہ آو یہ باور دِنہٕ زِ سۅ چھے سماجہٕ  خٲطرٕ اکھ گوب بور ۔ زنانن ہٕنزِ آزٲدی  ہُندمطلب چھُنہٕ بے راہ روی تہٕ بے پردٕگی  بلکہ شرمدٲری ہٕندٮ۪ن حدن منزتِہندِ  سونچٕچ تہٕ تِہنزِ خۅد دٲری ہٕنزقدرٕ۔  زنانن ہُند چھا اَتھ منززیادَے قصوٗر  زِکورِ مٲلِس چھُ داجُک خرچہٕ وٮ۪تراونہٕ  کمرس کوب گژھان۔ یہ چھَنا کو رٕے یۅسہٕ  أکِس زمانس منز گوبرٕ مٲلِس نقد بوگ  ہٮ۪تھ کٕننہٕ یوان ٲس ۔ سَتہٕ ؤرۍ شے  اوسنا بٮ۪گارِ دٮ۪وس بلایہ دِنہٕ خٲطرٕ  گرٕ زامتُر اَننہٕ یوان۔ از چھَنا کٍژٕ  خانہٕ ماجہ کُڈٕرۍ وٲرِوۍ تانہٕ سببہٕ  تہ کم داج میلنہٕ مۅکھٕ کھسہٕ وُن یاوُن  آبہٕ بُزۍ تہٕ نارٕ بُزۍ کران۔ رنگہٕ  رنگہٕ دۅکھ تہٕ دٲدۍ ژالان آیَس لولَس  چھَس
کران لۅلہٕ مَتہٕ لاے مہجورس  آسہٕ یِمہٕ ساریے کتھٕ نظرِ تَل ، تسُند  وژُن "" کٲشرِ زنانہٕ "" ییتہ زنانہ ہٕندِ  س
عظمتس ٲنہٕ ہاوان چھُ ، تَتہ چھُ اَتھ  منز
موجود أمِس اَژھٕ رژھِ ہُند کلہُم  حزن
تہٕ ملال پرَن وٲلِس وُدٲسۍ تہ کران  تہٕ
أمۍ سٕنزِ بے بسی ہٕندۍ نیزٕ ترُسۍ  دِوان۔ کٲشرِ  زنانہٕ چھے پنہٕ نِس یاوَن رایس ناد لایان  لایان، گراوٕ گُذراوان گُذراوان پنُن  سورُے وۅندٕ باوان، تسُند یہ یاون راے  چھُنہٕ کانہہ ما فوق الفطرت معشوق یا  اساطیری کردار۔یہ چھُ نٔنۍ پٲٹھۍ تسُند  مرد ، یُس أمۍ سُند مٔژھۍ جار مٔشرٲوِتھ  مالَے مٔشرِتھ تہ گومُت چُھس ! میٲنِس  بے پرواے یاوَن رایس چھَنہٕ میٲنۍ ماے ۔  بہٕ زایس پننہ مرضی بغٲر ، یِتھ پٲٹھۍ  پرٮ۪تھ کانہہ دُنیا ہس چھُ یِوان ہرگاہے  مے پانس تام آسہ ہا ، بہٕ یِمہٕ ہا نہٕ  یَتھ دۅکھل دُنیاہس منز میانہ زٮ۪نہٕ  گوو میانٮ۪ن انگن ٲشناوَن دَم تہٕ شرم  ،افسوس بہٕ کتھ کِژ آیَس تہٕ کیازِ زایس۔  بہرحال
بہٕ آیس رحمہٕ کہ مارٕ متہ  رَچھنہٕ
۔ خداین دِژٕم کھسہٕ وٕنۍ جوٲنی۔  واریا
سِتم تہٕ صدم ژٲلِم پنٕنۍ در دِل  مٲج
روٗزٕم دایس۔ رَنُن پاکہٕ وُن ہیچھ  نٲونس
، اَماپوز کانہہ کسب کار ہیوچھمنہٕ  ۔ میٲنِس حُسنہٕ سرمایس کٔرشرمہ تہٕ حیہ  ہن رٲچھ۔ صبرٕ کِس قلایس تہٕ شرمہ ہٕندِس  سایباس تَل ر وچھُم پنُن حُسنہٕ سرمایہ،  محفوٗظ تھووُم۔ انگو ٲشناوَو پُشرٲوٕس  کس تام وۅپر مردس۔ میٲنۍ مرضی کٔرنہٕ  کٲنسہ معلوٗم۔ مے کور تی منظوٗر۔ کُنہ  تہ نیایَس دِژٕم نہٕ تَن "" ۔ مہجورنِس  اَمہ
وژنہٕ کِس گۅڈنکِس حِصس منزچھے  پٔزۍپٲٹھۍ
سۅے صوٗرتِ حال نظماونہٕ آمٕژ  یۅسہٕ
وٲنسہ وادَوپٮ۪ٹھ کٲشرٮ۪ن کورٮ۪ن  ہُندلون
بنے مٕژ ٲس تہٕ وُنہ تہ چھے  قٲیم۔
کو ر چھے زٮ۪وان۔ مٲلِس ماجہ چھے  دِلَس
گراے لگان۔ تعلیم تربیت دِنہٕ ورٲے  چھِس
کینژَن ؤرۍین رَچھان۔ لاوِ جوٲنی  منزٕے
چھِن کٲنسہ پُشراوان تہٕ بَس ۔ یہ  ِ
چھے د ویم کتھ زِوۅنۍ چھے اَتھ صوٗرتِ  حالس
منز تبدیلی یِنہٕ لٔجمٕژ۔  مہجورس  اوس توتہ کٲشرِ زنانہ ہٕندِ عظمتُک  احساس ۔ اَمی عظمتٕکۍ احساسَن تہ افتخارن  کور مہجور پنہٕ نِس شعری مۅرشد رسول میرس  تام گراو گذراونس پٮ۪ٹھ مجبور  شاہ  آبٲدۍ میر کیازِ اوس ژھاران قندٕ ہارٕچ  زوٗن تس  کونہٕ ژٮ۪تس ٲس پٮ۪وان ژندٕ ہارٕچ زوٗن زوٗن  چھِ یوٗسف شاہ ژک سٕنزِ مٔلۍ کانہ ونان،  ییمِس تازٕ تحقیقہٕ موجُب حبیبہٕ ناو  اوسمُت چھُ تہٕ مٔلۍکٲنۍ بٔنِتھ و ونہس  حبہ خاتون۔ دپان سۅ ٲس پانپرس نکھے ژندٕ  ہار نٲوۍ گامس منزأکِس گریسۍ گرس منز  زامٕژ۔ تسٕندِ حُسنُک شۅہرٕ بوٗزِتھ گو  یوسُف شاہ ژک شہزادئہ کشمیر تس پتَھ  دیوانہ ٕ۔ ٲخٕر ییلہ یوٗسُف شاہ رازٕ  بنیوو تمٔۍ أنۍ زوٗن پنہٕ نِس نکحَس منز  تہٕ بنٲوٕن محلہٕ خانٕچ شوٗب ۔ زوٗن ٲس  نہٕ فقط یوسُف شِہنہ محلہٕ خانٕچ کۅنگہٕ  تِہج بلکہ سارِنٕے کٲشرٮ۪ن زنانن ہٕنز  ڈٮ۪کہٕ ٹکہٕ ۔ سۅ ٲس شٲعر تہ تہٕ موسیقار  تہ ، جُرت مند تہ ٲس تہٕ مُلکی نظم و نسق  چلاونُک اَٹھ تہ اوسُس ۔ رسول میرن ہیوت  نہٕ تسُند ناو کُنہ جایہ بلکہ فارسی  ادبُک
مُطالہٕ آسنہٕ مۅکھٕ چھے تمٔۍ "" ماہ  نخشب "" مطلب نخشبٕچ زوٗن، پنہٕ نِس کلامس  منزنہایت فن کٲری سان کٍژِ پھِرِ ورتٲومٕژ  ۔ماہ نخشبس چھِ قندٕہارٕ چ زوٗن تہ  وَنان۔
نخشب چھُ روٗسی وسطِ ایشیاہس منز  قندٕ
ہارٕ پٮ۪ٹھٕ کینہہ میل دوٗر۔ روایت  چھے
زِ اٍٹھۍمہ صٔدی ہجری منزٲس اَتھ  جایہ
حکیم ابن عطا نٲوۍ أکۍ شعبدٕ بازَن  پننہ
کیمیا گری سٍتۍ اکھ نقلی زوٗن  بنٲومٕژ
،ییمیُک گاش کینژَن میلن تام  واتان
اوس۔یہ ٲس پرٮ۪تھ شامَس بالہٕ  دامنس
نِش اکہ چاہ منزٕ کھسان تہٕ صُبحٲے  ٲس
أتھۍ منز واپس وَسان۔دپان یہ زوٗن  ہیچ
صِرف ترٮ۪ن رٮ۪تن تام قٲیم روٗزِتھ  تہٕ
پٲنۍ پانے گو اَمیُک نظام واورِ۔  فارسی
شٲعرو کور ماہ نخشب تلمیح رٔنگۍ  استعمال
تہٕ رسول میرنتہ ورتٲو یہ تلمیح : چُھے  خال تیُتھے شوٗبان  زن  ماہ نخشب زان در  چاہ
زنخندانہٕ  جانانہٕ  وَندٕ
یو سَر بُتھِ  پٮ۪ٹھٕ یام زُلف اَتھٕ تراوان زالہٕ  ولان
پتھ کُن تھاوان کالہٕ  اوبرس تَل ماہ نخشب  آفتِ  جان شوٗبان عجب آفتابِ  بُلغار  مہتابِ  قندٕ ہار ژے  ڈیشِتھ مندچھانہٕ  چھُکھ  جان جانانہٕ اَماپوز  مہجورن ٲس کٲشرِ زنانہ ہٕنز عظمتَھ  محسوٗس کٔرمٕژ تہٕ توے گنڈِن أمِس رَژھِ  رَژھِ حُسنس طُمارٕ تہ تہٕ تسُند کروٗٹھ  تہٕ میوٗٹھ دود کورُن اِظہار تہ ،سٍتی  کٔرِن حبہ خوتوٗنہ تہٕ لل دیدِ ہشَن  تٲریخی شخصیٔژن کُن نہ صرف اِشارٕ  بلکہ "" کٲشرِ زنانہٕ "" وژنہٕ کِس د ویمِس  حِصَس
منزکورُن تِہُند تذکرٕ فخرٕ سان  ،یہ زٲنِتھ زِدۅنوَے خوتوٗنہٕ آسہٕ  کٲشرِ تہٕ دۅنوٕنۍ ہُند توٲریخی کردار  چھُ واراہ اہم ۔ دۅنٕوَے چھے توٲریخو  علاوٕ عوامہٕ کِس ژٮ۪تہٕ ؤترِس منز مایہ تہٕ
عقیدٕ تہٕ سان محفوٗظ  للہ  مٔژ ییلہ مٔنزۍ بازرۍ درایس  شاہ  ہمدانن وُچھ میٲنۍ ژھاے  مَردَس  برونہہ کُن پردٕسان آیس  یاوَن  رایس چھَنہٕ میٲنۍ ماے دۅہہٕ  اکہ ژندٕ ہار گریسۍ گرِ زایس بختن  بنٲوٕس پادشاہ باے تَتھ  شٲہی منز تہ کھوٗژس خدایس یاوَن  رایس چھَنہٕ میٲنۍ ماے  حضرت  اقبال چھُ زنانہ ہٕنز اہمیت یہ ؤنِتھ  بَدِ کڈان زِ  وجودِ  زن سے ہے تصویرِ کائنات میں رنگ  اماپوز  کٲشرِ زنانہ ہٕندِس عظمتس پھیُر دِوان  و ون مہجورن تہ ،یہ پرٮ۪تھ زمانس منز  زنانہ ہٕنز حقیقت ٲسمٕژ تہ چھے تہٕ آسہ  تہ۔ امالوٗکھ کیازِ أمِس سماجہ خٲطرٕ  بورزانان ،ییلہ تِمن تسٕنزِ ییمہ پوشہ  وٕنہ حقیقتُک پَے چھُ  مےے  لٲج شوٗب یَتھ فٲنی سرایس اولیاءتہٕ  دِوتا مےے کِنۍ آے تیلہ  لٔج بٔستی ییلہ بہٕ ٹھہریایَس یاوَن  رایَس چھَنہٕ میٲنۍ ماے مہجورنہ  شٲعری منز کٲشرِ زنانہ ہُند خط و خال  ژھارنہٕ خٲطرٕ چھُ تمٔۍ سٕندٮ۪ن تاشوقہٕ  وَژنن تہٕ تِمن دۅن وَژنَن پیٹھ یِمن ہُند  گۅڈَے تذکرٕ سپُد تٔکۍیہ کرُن ضروٗری۔  تاہم چھَنہٕ تسٕندِس کلامَس منزکٲشرٮ۪ن  زنانن ہٕندِ پۅشاکٕچ ژینہٕ وَن تام تہ  میلان ۔ تعُجب چھُ زِ رسول میر ییتہ فارسی  ادبہٕ کٮ۪و ناگو منزٕ تریش چٮ۪تھ، فارسی  تلمیحات، تراکیب تہٕ محاکات ورتاوان چھُ،  تَتہ چھُ تسُند معشوق خٲلِص کٲشرِگٔہنہٕ  سٍتۍ پان پٲراوان ۔تمٔۍ چھِ یِم چیز  تخیلچہ کوندِ منزپٔیِتھ ورتٲوۍمٕتۍ۔رۅنہ  گۅڈ ،سٲلۍ، چھٲلۍ ،کنہٕ پھول، ٹاکٲنۍ ،  زٲلۍ وانکہٕ،پھُلکٲرۍ،ہنگہٕ طوٗمار،باؤٹ  ،گوشوارٕ، چاردان،کنٹھٕ مال تہٕ بِندرٕ  بیترِ۔مہجورن
چھُنہٕ تالہٕ رَز، دوٗرتہٕ  زٲلۍ
وانکو ورٲے کُنہ تہ یِتھِ پٲراوٕکہ  چیزُ
ک ناو ہیوتمُت ،تسُند محبوٗب چھُ  سیود
سادٕ تہٕ قدرتی حُسنُک پیکر دراصل چھِ مہجورنس کلامس منززنانہ ہٕندۍ جذباتھ  رقٕص کران۔یہ کلامہٕ چھُ زنانہ ہٕندِ  حُسنہٕ تہٕ حزنُک سنگم۔ سُہ چھُنہٕ کٲشرِ  زنانہ ہٕندۍ خط و خال بدنہٕ کٮ۪و آکارو  سٍتۍوۅتلاوان بلکہ تسٕندٮ۪و دَم پھُٹۍ  گٲمتٮ۪ن
جذباتن ہٕندِاظہارٕسٍتۍ۔ تسٕندِس  کلامَس
منز چھے کٲشرِ زنانہٕ اَزلے حسین  ۔ظٲہری پٲراوٕ ر وستُے ،مٔژھِج ،شرمدار،  مٮ۪حنتی،سماجٕچ لتہٕ داس، شفیق تہٕ ہمدرد  مٲج، رازٕ بومبرٕ سٕنزلولٕر، یوسُف شِہٕنۍ  حبہ خاتوٗن،شِو یوگنۍ للہٕ دٮ۪د،فٲنی  سرایہ ہٕنز شوٗب تہٕ یاوَن رایس سرپادن  تَل تراوَن واجینۍ۔ یٔہے حافظ سٕنز سیاہ  چشمہٕ واجینۍ ، اقبال سٕنز "" لار رُخ، سمن  برے "" تہٕ غٲلب سٕنز "" بُت کشمیر "" چھے  ،مہجور نہ شٲعری منز وٮ۪داکھ دِوان دِوان  سینس کٔنۍ ڈکھٕ تھٔوِتھ ،جانِ مَنس پٮ۪ٹھ  یِنہٕ پتہٕ باکہٕ ژھٹنہٕ کِس یتھ اندازَس  منز جُرت ہیوٗ ہاوٕنۍ ہٮ۪وان  بہٕ  نیرٕ نٔنۍ پٲٹھۍ باوٕ لوٗکن تسٕندۍ امارن  مے زٲج ہن ہن نہ  کھوژٕ پامن کتھَن وۅلامن نہ کٲنسہ شِترس  ڈرے ہا لالو تبصرٕ  تہٕ تُلنے چھاپ  خانٕچ سہولیت یاف سپدنس تام ٲس کٲشِر  شٲعری عوامہٕ کِس اجتمٲعی ژیتہٕ ؤترِس  منز محفوٗظ سپدِتھ اکہ پُیہ پٮ۪ٹھٕ  بییس پُیہ تام واتان روزان، لُکہٕ شٲعری  ہٕندۍ خٲلق چھِ اویدۍ آسان، یہ شٲعری  ورتاونس دورانچھِ عام لوٗکھ اَتھ منز ژٹھ  واٹھ کران روزان تہٕ ٲخرس   چھے  یہ
اجتمٲعی زِہٮ۪نٕچ پٲداوار بنان،  لُکہٕ
شٲعری ہٕنز عمل چھے یِتھے پٲٹھۍ  جٲری۔
کٲشرٮ۪و چھِ ہفتاکالہ پٮ۪ٹھٕ  ٲنتہٕ
رُسۍ غٲیلہٕ، وۅگتہٕ تہٕ دۅلابہٕ  وُچھمٕتۍ
، ژینۍمٕتۍ تہٕ ژٲلۍ مٕتۍ، مثالے  لوٗٹھ
مار ،نار ،وۅباہ ، بُنِلۍ ، سٔہلاب  ، دراگ تہٕ بٮ۪گٲرۍ۔یِمو غٲیلو کٔرۍ خبر  کٍتیاہ تمدنی یادگار تباہ تہٕ نابوٗد ،بے  شُمار شعرٕ سرمایہ گو یِمو سٍتۍ ضایہ،  ہناہ گو تِمن خواندٕ لوٗکن ہٕنزِ کنجوٗسی  تہٕ لاپروٲہی کِنۍ تہ از دس،یِمو یہ شعر
سرمایہٕ پنہٕ نے یوت خٲطرٕ نقل کٔرِتھ  یانقٕل
کرناوٕنٲوِتھ غِلافن تہٕ سوزارٮ۪ن  منز
قٲد کٔرِتھ تھوو تہٕ بییس تام دیُت  ہس
نہٕ واتہٕ نے ! تِہندٮ۪و  شُرٮ۪و
مُرٮ۪و تہٕ زُرٮ۪و موزُس نہٕ تہٕ  گوضایہ۔
تعلیم ٲس نہٕ عام ، ناخواندٕ  اجہلٮ۪ن
ہے کاغذ بودراہ، بیاضاہ ، بُرزٕ  تِلۍماہ
اَتھ لجایہ، بے قدری ہُند اوس  یہ
حال زِیِم مۅلٕلۍ تہٕ رچھِن لایق چیز  ٲسۍ
ناسِتہ پھُٹجہ وٹہٕ نَس لاگان ،  باضے
ٲسۍ یِم چیز عوامچہ لا عٔلمی سبہٕ  سٔدرٕ
کٲنز پاوٮ۪ن تہٕ آبہٕ نٹٮ۪ن ہٕندِس  پٮ۪ژرٕس
لٔگِتھ ژَن بنان  یہ چھِ اکھ المناک صورتِ حال۔تاہم یہ کینژھاہ  اَمہ ورزٕ واوٕ نِش بچوو ،سُہ بچوو تِمن  بے شُمار شوقہٕ والٮ۪ن کٲشرٮ۪ن ہٕندسٍتۍ  ،یِمو منز اکثریت ناخواندٕ ٲس ، تہٕ یِمو  کٲشرٮ۪ن
شٲعرن ہُند کلام یاداشت کٮ۪ن تہہ  خانن
منز ر وچھ تہٕ نوٮ۪ن نوٮ۪ن پُین تام  واتنوو۔
بے شُمار شوقل موسیقار ، نقل نویس  ،صاحبِ ذوق ذٲلدار ،رٔئیس ،مولوی صاحبان  تہٕ مُبلغ حضرات تہ چھِ کٲشِر شٲعری  ہٕندۍ ژُکۍ دَریِمو پنہٕ نِس پنہٕ نِس  مزازس ویہ وُنۍ شٲعری نقٕل  کٔر،یاد کٔر  یا
مسودن منزمحفوٗظ کٔر۔ اماپوز اَتھ  سٲرۍسٕے
کامہ منز چھُ یِمن لوٗکن محض  پننہ
دلچسپی ہُندخیال روٗدمُت ، چھل تہٕ  چھٲنۍ
دِنُک اوس نہٕ زمانٕے ،زگ تہٕ پرون  ژارنُک
اوس نہٕ خیالٕے ، اوے چھُ خبر کٍتہ  ہن
شٲعرن ہُند کلام لُکہٕ شٲعری سٍتۍ رل  گٔژِھتھ
روومُت، کلامٕچ چھنہٕ کتھٕے ،  اَسہ
چھِ شٲعر تام رٲوۍمٕتۍ ، شٲعر راونہٕ  سٍتۍ
چھِ ادبی توٲریخٕکۍ زیٹھۍ دورتاں  نظرو
ژھایہ روٗزِتھ۔اماپوز ادبی تحقیق  چھُ
اکھ گنڈُل عمل، تچھِ تچھِ کرنہٕ سٍتۍ  ،ژھونڈ ژھٲر دِنہٕ سٍتۍ تہٕ تلاشچہ  نوِوتہٕ بَدِ کڈنہٕ سٍتۍ چھَ نہ صِرف نوِ  کتھٕ برونہہ کُن یوان بلکہ رٲوۍمٕتۍ  گۅنماتھ
تام چھِ بازیاف سپدان،ادبی  تحقیقہٕ
تلہٕ کڈنہٕ آمُت کانہہ نتیجہٕ  ہیکہ
نہٕ حتمی ٲسِتھ اماپوز کتھِ منزچھِ  کتَھ
نیران، ہرگاہ سٲنۍ بُزرگ تحقیق کار  گوش
دِتھ تہٕ نیپھ ہٮ۪تھ بیٹھۍ مٕتۍ آسہٕ  ہن
، شاید واتہ ہے نہٕ وہاب پرِیُن، اسد  پرِیُن
تہٕ مولوی صدیق اللہ سُند سٲلِم  کلام
نہ اَسہ تاں تہٕ یِنہٕ واجہٕ نٮ۪ن  پُیَن
تاں، ساڑِ ترییہ ہتہ وُہری نہ  صحی
مگر حبہ خوتونہ ہُندکُلیات کتہ  وسہ
ہے اسمانہٕ ،مہجورن ،رسول میرن  مقبول
کرالہٕ وٲرۍ سُند ،پرمانندن تہٕ  کرشنہٕ
جورازدانَن کلام تہ مالگہ ہے  واوٕ
گلٮ۪ن ۔  بُزرگ  تہٕ
جوان ،پرٲنۍ کیو نٔوۍ، سٲنۍ محقق چھِ  دَنہٕ
پنہٕ پتھکُن بچے مٕتِس شعرٕ سرمایس  بدِکڈٔتھ
محفوٗظ کرنہٕ چہ عملہ سٍتۍ  آورٕۍہرگاہ
یہ عمل تھا مہ گژھِ ، ہا یہ لد پِٹارن ، تومبۍلۅنگہٕ نٮ۪ن ، چمرٕغلافن  تہٕ صندوقن منز سڑن والٮ۪ن کاغذن ہُند  نیال نوم تہ میلہ نہٕ۔وُنہ چھُ موقہٕ  زِ سرین، گامن گُٹھن تہٕ کنجن منز دِمو  ژھٲر ، بناں چھُ پوت ژھارِ مالَبو کینہہ  نتہٕ کینہہ مۅلُل تہ ۔بہرحال معتبر تحقیق  کارن ہٕندِس فہرستس منزچھُ ناجی منور  سُند ناو نُمایاں، میر عبداللہ بیہقی  سٕندِ کُلیاتہٕ پتہٕ چھُ نٲجی منور ،  مقبول امرتسرۍ سُند کلام بازر تراوان۔ مقبول  امرتسرۍ چھُ اکھ تازٕ دریاف شٲعر، عبدالاحد  آزادس تہ چھُنہٕ أمۍ سُند پے اوسمُت  ،تذکرٕ نگارو چُھنہٕ تسُند ناوٕے ہیوتمُت  ،ا ماپوزدۅیو محققو، پروفیسر غلام محمد  شاد تہٕ ناجی منور ن تُج عیسٲے سنہٕ کہ  ٲٹھمہ دٔہلہ پٮ۪ٹھے کتھ کتھ زِ مقبول  امرتسری ناوٕکِس کستام گٲل کھاتس گٍمتِس  شٲعر سُند کلام تہ چھُ قلمی نۅسخن اندر  نظرِ گژھان ، یہ کتھ کِتھٕ وٲژ ٲخر سنجیدٕ  تحقیق کِس مرحلس تام،دۅنوے تیز نظر تحقیق  کار لٔگۍأمِس رٲوۍمٕتِس گۅنماتہٕ سُند  کلام سومبراونہ،حتاکہ ناجی منورن  لیکھۍمقبول امرتسٔرِس متعلق کینہہ مۅخصر  مضمون تہ، وُنہ اوس سُہ سانٮ۪ن ادبی  حلقن تہٕ کٲشرٮ۪ن شعر پسندن ویود گژھٕ  نَے زِناجی منورن کور أکِس اہم کٲشرِس  شٲعرٕ سٕندِحثۍیتہٕ۔ "" کٲشرِادبُک توٲریخ  "" کِس أکِس بابَس اندر شٲمل ، پروفیسر  غلام محمدشاد صٲبن کور دعویٰ زِ مے نِش  چھُ مقبول امرتسری سُند واریاہ کلام جمع  گومُت ،یتھ منزمثنوی یوسُف زلیخا ،ہتھ  شَتھ غزل تۯہ ژتجہہ منقبت تہٕ نعت شٲمل چھِ، تسُند کلیات
چھُ مے زیر ترتیب، یتھ  سٍتۍ
تسٕندۍ مفصل خاندٲنی حالات تہ  چھِ راقم  الحروف تہ چھُ وٲقف زِ پروفیسر غلام محمد  شاد صٲبس نِش چھُ پزی مقبول امرتسری سُند  واریاہ کلام ، حتاکہ1986ءکِس وندس منزکٔرۍ  مے تہ مقبول امرتسری سٕندۍ اَٹھووُہ  بٲتھ شاد صٲبَس اَمہ غرضہٕ حوالہٕ زِ  سُہ کرِ تِمن زیر ترتیب کُلیاتِ مقبول  امرتسرۍیس اندر شٲمِل۔ مے اوس أمِس  مقبولن یہ کلام 3 جنوری 1984ءدۅہ کٹہٕ  ہار علاقہٕ کِس نوگام گامَس منز دسیاب  سپُدمُت ، اَتہ وُچھ مے پیر نوٗر الدینس  نِش اکھ بیاض ،یتھ منز مقبول امرتسری  تہٕ محمود گامی سُند کلام درٕج اوس، بیا  ضہ ہُندکٲتب چھُ،محمد یوسف نقشبندی  گُلزار ساکن نوگام ابنِ پیر علی شاہ،  دردربارِ درین پیر غلام الدین ، سن کتابت،  27  ماہ
ربیع الثٲنی1372ھ "" ۔پیر علی شاہ  اوس
اَمہ وِزِ الہٕ پلہٕ ڈۅڈ ِہتہ ۔ سانٮ۪ن  پتھ کُن بچے متٮ۪ن قلمی نۅسخن منز چھِ  واریہن مقبولن ہٕندِ کلامٕکۍ نمونہٕ  میلان ،مثالے مقبول کرالہ ٕ وٲرۍ ، مقبول  امرتسری ،مقبول خاکی ، مقبول ابنِ پیر  غلام محمد  ،  اکثر
بٲتن چھُ لیکھُت مقبول ،اوَے چھُ  باضے
باضے مُشکِل گژھان وَنُن یا دعویٰ  کرُن
زٕ کُس بٲتھ ثٮ۪قہٕ پٲٹھۍ کسُند  ہیکہ
ٲسِتھ، ادبی تحقیقس منزنہ چھِ تھپہٕ  تھپہ
چلان تہٕ نہَ أنۍ گٮ۪لہٕ، وۅں گو  کُنہ
کتھِ ہٕندِس صحی آسہٕ نس یا نہَ  آسہٕ
نس پٮ۪ٹھ یام شک گنان چھُ، تحقیق چھُ  نوینہٕ
سرحدن ہُند پے ہٮ۪وان،پزرس تاں  واتان
یا پزرس تاں واتہٕ نٕکۍ اِمکان بدِ  کڈان،
یی کور تحقیقن مقبول امرتسرۍیس  سٍتۍ
تہ، ناجی منورن کور تسُند کلام شایع  ،پروفیسر غلام محمد شاد صٲبن د وپ زِمقبول  امرتسری چھُ اکھ حقیقت  ،  راقم
الحروفن لٔبۍ تسٕندۍالہ ٕ پلہٕ پانژٕ  ترٕہ
بٲتھ۔ ناجی  منور سٕنز یہ تازٕ تحقیقی کٲم چھے وارٕیہو  وجہو کِنۍ تعریفن لایق۔ تٔمِس یُس کلام  دسیاب سپُد سُہ ترووُن "" کلامِ مقبول  امرتسرۍ "" ناوس تحت ، اکھ ہتھ تہٕ شُنمتھ  صفن ہٕنزِ اَتھ کتابہ منز چھِ 28 غزل،  14  وژن
، زٕ نعت تہٕ زٕ منقبت،پٔہلۍ نامہٕ  تہٕ
مثنوی یوسف زلیخا۔ تمٔۍ چھُنہٕ شاید  اوٕ
سبہٕ اَتھ کُلیات ناو دیتمُت زِ تسٕندِ  مزید
کلامہٕ کہ اَتھِ یِنٕکۍ چھِ اِمکانات  ، بییہ چھُ پروفیسر شاد صٲبس نِش واراہ  کلام، یٔمہ ورٲے زیرِ نظر کتاب کُلیاتِ  بٔنۍتھٕے ہیکہ ہے نہٕ۔ کُلیات کر چھپہ  تہٕ کِژھ چھَپہ،﴿خدا  بوزن
جلدٕے چھپِن﴿آمین﴾  مگر  مقبول امرتسری سٕندِکلامہٕ بازیاف کرنٕچ  اولیت آیہ ناجی منور سٕے باگہ ، تہٕ  اولیتُک یہ پھیوت شولہ ہمیشہ تسٕندۍ  سٕے ہنگس ،زندگی تہٕ زمانہٕ کِس گردِشس  پٮ۪ٹھ کیا وسا چھُ ،نٲجی منورن کور کٲشرِس  شعر ادبس بیاکھ احسان زِ مقبول امرتسری  سُند کلام لٔبِتھ واتنووُن پرن والٮ۪ن  تام، نتہٕ زَن چھُ تس احساس زِ مقبولٕنۍ  حالات ،تسٕنز زاتھ بُتراتھ آیہ نہٕ تس  بدس ، فقط ناو تہٕ کلام۔تسُند کلام ژھارنہٕ  خٲطرٕ یِم بیاضہٕ تمٔۍ وُچھِ خصوصن مہجور  سٕنزِ لائبریری منز باباعبداللہ ٹینگہٕ  پُنۍ سٕنز بیاض یۅسہٕ 1852-54 ءمنزلٮ۪کھنہٕ  آمٕژ
چھِ، تِم چھے پزی قٲبلِ اعتبار،نٲجی  منور
سُند تحقیق چھُ مقبول امرتسرۍ یس  متعلق
نۅمن کتھن ہٕنز نشاندہی کران مگر  یِمو
منز ہٮ۪کن کینہہ کتھٕ غلط تہ ٲسِتھ  ، تسٕندۍ حٲصِل کٔرۍمٕتۍ نتیجہ چھِ محققن  ہُند توجہ منگان :- 1۔  مقبول
امرتسری چھُ محمود گٲمی سُند ہم  کال
شٲعر۔ 2۔  محی  الدین مسکین سرایہ بٔلۍ سٕنزِمثنوی  یوسُف
زلیخایہ ﴿چھاپ  1320ھ﴾  منز  یمِٔس مقبول بابا ساکن مونگہٕ ہامہ سُند  ذِکرسبب تالیف عنوانس تحت کرنہٕ آمُت  چھُ، شاید گژھِ سُے مقبول امرتسری آسُن۔  3۔  کٔشیرِ  دوٗر روزنہٕ کِنۍ چھُ مقبول امرتسری  گُمنٲمی ہٕندِس حالس منز روزان مگر قلمی  نۅسخن منزچھُ باقٕے شٲعرن ہٕندِس کلامس  سٍتۍ تسُند کلام تہ میلان۔ 4۔  مقبول  امرتسری سُند اسلوٗب چھُ مقبول کرالہ ٕ  وٲرۍ سٕندِ اسلوٗبہٕ نِش بِلکُل وکھرٕ ۔ 5۔  محمود  گٲمی تہٕ مقبول امرتسری سُند زبٲنۍ ورتاو  چھُ اَکھ أکِس نِش بیون۔ 6۔  مقبول  امرتسری سٕندۍ موضوع چھِ تِمے یِم باقین  ہٕندۍ چھِ۔ 7۔  از  تام چھُنہٕ کٲنسہ مثنوی نگارن یَسلہٕ  پٲٹھۍ مقبول امرتسری سٕندِ طریقہٕ مختلف  معنیو خٲطرٕ پنُن ناو یا تخلص ورتوومُت،مثنوی
یوسُف زلیخا یہ منزچھُ مقبول  تخلُص
مختلف معنہ یو خٲطرٕپھِرۍ پھِرۍ  ورتاونہٕ
آمُت۔ مقبول  امرتسری سُند یُس کلام زیرِ نظر کتابہ  منز شٲمل کرنہٕ آمُت چھُ ،تمہ سٍتۍ چھُ  پٔزۍ پٲٹھۍ تمٔۍ سُند اکھ بیون بدوٗن  ڈِکشن برونہہ کُن یوان، سُہ چھُ اکھ پۅختہٕ  کار غزل گو، غزل گویی ہٕندۍ کُلہُم لوٲزِم  چھِ تس نظرِتل روٗدۍمٕتۍ، وژنن منزچھِنہٕ  غٲر ضروری گوبۍ فارسی لفٕظ ورتاونہٕ  آمٕتۍ
، کلہُم پٲٹھۍ چھُ اَمہ ڈکشنُک  پریز
ناون نشانہٕ سلاست تہٕ لۅتہٕ وٲے  لہجہ
۔ فارسی لفظ تہٕ ترکیبن ہُند استعمال  تہ
چھُن کٲشرس مزازس تہٕ لہجس ویہ وُنہ  آیہ
کورمُت ۔ ژے  کس اغیارٕ سے سٍتٮ۪ن لوگُے دِل بے وفا  یارے بہ  چانے ویرِ چھس پٮ۪ٹھ شیرِہٮ۪تھ نعمٕژ  ژھرے بومبرو۔ خامن  منز کوٕ لٲجنَس پامن تمٔۍ سیم اندامن کامٕنہ  تِہنزے زربف جامن دامن سٔرۍ اَشہ گوم ہانژلہٕ  از وولہٕ سون وۅلو کرون وندٲیو کاژٕ  زوٗنہ دیت تھم گرون وۅلو کرون وندٲیو ترتیب  کارن چھِ واریاہ چیز مزید چھل تہٕ چھٲنۍ  دِنہٕ کہ غرضہٕ ترٲوۍمٔتۍ،تمٔۍ چھُ  مقبول امرتسری سُند منفرد اسلوٗب نظرِ  تل تھٔوِتھ تہٕ قلمی نۅسخن ہُند تقابُلی  مُطالعہٕ کٔرِتھ منتخب کلامے یوت کتابہ  منزشٲمل کورمُت، صحی تحقیقُک تقاضہٕ  تہ اوس یی ،نتہٕ زَن کیازِ کرِہے نہٕ  سُہ، ژُمِصری اکتٲجہن شعرن پٮ۪ٹھ مٕشتمل  تسُند مُناجات یتھ کتابہ منز درج یٔمِکۍ  سَتھ شعر یونیورسٹی ہٕندِ کٲشرِ شعبہٕ  کِس "" انہار1991ئ "" رسالس منز ، مقبول  امرتسرۍ
یس متعلق پنہٕ نِس أکِس مضمونس  منزدرٕج
ٲسِن کرٔۍمٕتۍ ،یِم شعر چھِ اَمی  مناجاتٕکۍ  بوزتم  تہٕ ونہٕ ہے زار  یا  بار اِلٲہی ژٕے  میون
وفا دار  یا  بار
اِلٲہی احتیاط  تہٕ چھان بین چھُ ضروری ، واریاہ بٲتھ  چھِ
تِم یِم أکِس قلمی نۅسخس منزمحمود  نہ
یاں زِمحمود گٲمی سٕندِناوٕ درٕج  چھِ
تہٕ بییس نۅسخس منزبدل کٲنسہ ہٕندِناوٕ  مثالے
مقبول کرالہٕ وٲرۍ ، مقبول، نٲظِم  بیترِ "" مصحفہٕ اندرے بوز آلو "" وژُن چھُ  مے
أکِس نۅسخس منزمحمود گٲمی سٕندِ  ناوٕ
نظرِ گومُت مگر یۅہے چھُ ناجی صٲبس  مقبول
امرتسری سٕندِناوٕ دسیاب سپُدمُت  ،مے نِش چھِ وُنہ تہ مقبول امرتسری  سٕندِ ناوٕ کینہہ بٲتھ ،یِمن منزیہ منہٕ  مون بٲتھ تہ شٲمل چھُ، کاش یہ آسہ ہا  اَتھ کتابہ ِمنز درٕج سپُدمُت  دِلبر  یٔمِس دِل آوٕرے کر  جان
تمٔۍ سُند واوٕرے یُس  گو شہیدِ کربلا تس  ونتہٕ پتھ کُن کیا مرے یَس  ہول عشقُن سون دِلس دٲدِس  دواہ
تس کیا کرے  وون کیا سُہ پوشن کُن دِے یَس  گُل ہرن پوشے تھرے سُے  زانہ عشقُن آمہٕ تاو یَس  نار لوگ پانس لرے یَس  نار دوکانس ہیوتُن کیا  کرِ
، دیا نارس نرے معشوق  یٔمۍ سُند ژھایہ روٗد تعشوقہٕ  کمٔۍ سٕندِ حُب برے ٹھٔرۍ  کاس ترٲوِتھ ژٕھن خودی دردِل  سُہ
کوتاہ دۅکھ برے مقبولہٕ  یارس وون دِتو وُچھتن  سُہ
ما آسی گرے ﴿بیاضِ  یوسف
نقشبندی﴾ بہرحال  چھِ زیرِ نظر کتاب اکھ سر تازٕ ڈٲلۍ،  کٲشرِشٲعری ہٕندِس سرمایس منز اکھ مۅلُل  ہُرٮ۪ر تہٕ ؤرۍیہ وادن ہٕندِ مٮ۪حنتُک  نتیجہ ، یہ چھِ اَوٕ کِنۍ تہ اہم زِ  مقبول امرتسری سٕندِس زادوبوٗمس تہٕ  کلامس پٮ۪ٹھ گژھِ نَوِسرٕزوردار بحث  شروع تہٕ پزر نیرِنون،وۅمید چھے پروفیسر  غلام محمد شاد صٲبٕنۍ ترتیب دِنہٕ  آمٕژ "" کُلیاتِ مقبول امرتسری "" مُژراوِسِرن  گنڈ،کتھن
کڈِواش ، کلامس ہییہ سام تہٕ  أمِس
اہم شٲعر سٕندۍ حالات واتن پرن  والٮ۪ن
تاں تہٕ اَدٕ کرن نقاد تسُند تہٕ  تسٕندِ
کلامُک مۅل مرتبہٕ سرٕکھرٕ۔ناجی  منور
سُند یہ وَنُن زِ فل حال یہ کینژھاہ  اَسہ
وُنیوٗس تام دسیاب سپُد تہ چھُ  تۅہہ
برونہہ کنہ  چھُ  ادبی
تحقیق کہ حوالہٕ بِلکُل صحی۔ بدیہہ  لفظُک معَنہ چھُ "" ہٕکہٕ وَنُن، سونچنے  وَنُن
، بُتھِس پٮ۪ٹھ ننہ وانہ ٕ وَنُن "" اوے  چھِ یوان بدیہہ گوئی برمحل حٲضِر جوٲبی  ماننہٕ۔ کُنہ کتھِ ، وقتہٕ برونٹھٕے  تیٲری کرنہٕ ر وستُے بُتھِس پٮ۪ٹھ جواب  وَنہٕ نَس ، بامے سۅ تُک بٔندی ٲسۍ تن یا  باضٲبطہٕ شعر گوئی ، چھِ عام پٲٹھۍ بدیہہ  گویی ونان۔ اَمہ قسمہٕ کٮ۪ن شعرن منزچھِ  ہزل ،چاٹھ، پام، طنزو مزاح ، زیرکی ، ٹھٹھٕ  ، وکٕروالٕنۍ ،نصیحتھ ، تنبیہہ ،غصہٕ ،  ملالہٕ
،خوشی ، غم بیترِ مختلف جذبات تہٕ  احساسات
یوان باونہٕ۔ اَماپوز جوٲبی  شعرکہ
مزاجُک تہٕ موادُک دارو مدار چھُ  شٲعرٕ
سٕنزِ قادرالکلٲمی پٮ۪ٹھ۔تسٕندِس  حٲضِر
دماغ آسنس پٮ۪ٹھ تہٕ موقہٕ کٮ۪ن  حالاتن پٮ۪ٹھ۔ بدیہہ گویی ہُند وصف چھُنہٕ  سارِنٕے سخنورن منز موجود آسان۔ کینژَن  چھُ اللہ تعالیٰ ہن یہ وصف تہ عطا کورمُت  زِ تِم چھِ اَتھ منظوٗم حٲضِر جوٲبی منز  تِتھٕ پٲٹھۍ تٲریخ گٔنڈِتھ ہٮ۪کان زِ  بوزن وول چھُ حٲران گژھان ۔ دُنۍیہچن کٔہۍ  یا زبانن اندر چھِ فی البدیہہ تٲریخ  گنڈنچہ تہٕ حٲضر جوٲبی ہٕنزِ منظوم  مثالہٕ میلان ۔ کٲشِر زبان تہ چھَنہٕ  یِژھو مثالو نِش خٲلی ۔ اماپوز بد قسمتی  کِنۍ چھِنہٕ اَسہ بدیہہ گویی ہٕندۍ  نمونہٕ رٔژھرِتھ تھٔوۍ مٕتۍ نَہ چھُ از  تہ کٲنسہ اورکُن ظۅن گژھان زِ ہمعصرن  ہٕندۍمنظوٗم حٲضِر جوٲبی ہٕندۍ نمونہٕ  کرٕ ہو جمع ۔ یِژھٕ مثالہٕ پَرنہٕ تہٕ  بوزنہٕ سٍتۍ چھے دِل بَہلٲیی سپدان ۔  بدیہہ گو سٕنز ہۅنر وُچھِتھ چھے حٲرٲنی  سپدان۔ شٲعرن ہٕنزِ منظوٗم حٲضِر جوٲبی  ہُند قوّت چُھ معلوم سپدان۔ گُزریمتٮ۪ن  شٲعرن بُتھِ پیمٕتۍ کینہہ واقعات چھِ  أچھن تل یوان ۔ تہٕ یِمن منز موجود طنز  و مزاح چھُ اَسناوان تہٕ وِسناوان تہ  تہٕ بعضے سوچناوان تہ۔ کٲشر ز بٲنۍ ہٕندۍ  بدیہہ گویی ہٕندۍ اکثرنمونہٕ چھِ تحریرس  منز نہ یِنہٕ سبہٕ ضایہ گٲمٕتۍ اَوٕ  مۅکھٕ یہ کینژھا سینہٕ بہ سینہٕ برونٹھ  کُن پوک۔تَتھ منز گٔیہ مالایٲنی تہٕ بد  اخلٲقی شٲمل سپدان ، ناشٲیِستہٕ واقہٕ  رَل سپدان۔ نتہٕ چھا ممکن زِ محمود گٲمی  ہوِس بسیار گو ، زود گو تہٕ پُر گو ، مثنوی  نگار تہٕ نعت نِگارس سخنور س تہٕ رسول میر  ہوِس قادرالکلام شٲعرس نِش کیا میلن نہٕ  اَسہ تہنزٕ شٲیستہٕ یا مزاحیہ بدیہہ  گویی ہٕنزمِثالہٕ  ! البتہٕ  چھِ
لوٗکو یِمن سٍتۍ کٔہۍ یاہ وٲہیات  منسوٗب
کٔرۍمٕتۍ ۔ یِم اخلاق تہٕ شٲیستگی  ہٕندٮ۪و
حدو نٮ۪بر چھِ۔ زیر  نظر مضمونس منز چھِ کینژن کٲشرٮ۪ن شٲعرن  ہٕنزِ بدیہہ گوئی ہٕندۍ کینہہ نمونہٕ  یکجا آمٕتۍ کرنہٕ ۔یِمو منزچھِ اکثر  عبدالاحد آزادن "" کشمیری زبان اور شاعری ""  کتابہ
اندر دَرٕج کٔرۍمٕتۍ۔ راقم الحروف  چُھ
تِمن سارِنٕے أدیبن ہُند شُکر گُزار  یِمو
یِم نمونہٕ مختلف جاین دَرٕج کٔرِتھ  چھِ
تھٔوۍمٕتۍ تہٕ وُنۍ کٮ۪ن ہیکۍ یِم  یکجا
سومبراونہٕ یِتھ۔ محمود  گٲمی ﴿ 1765-1855 ئ﴾ محمود  گٲمی چھُ عام زندگی منز بڈٕ زِندٕ دِل  اوسمُت۔ تس کُن چھِ بے شُمار منظوٗم مذاق  منسوٗب مگر اکثر مذاقن ہٕنز زبان چھے فحش  تہٕ باسان چھُ ﴿یہ زَن برونہہ تہ وننہٕ آو﴾  زِ  عام
لوٗکو ما آسَن یِم فحش مذاق پننہ  طرفہٕ
بٔدِتھ تمِٔس کُن منسوٗب کٔرۍمٕتۍ،  وۅں
گو مشہوٗر طٲیفہٕ عزیزِ سٍتۍ تسُند  معاشقہٕ
چھُ وُنہ تہ مشہوٗر۔ دپان یَتھ  بٲتس
منز چھُ ورگہٕ پٲٹھۍ روے سخن تاشوان﻿چہ  عزیز
ِ کُنُے  ازمےے  لول آو وُچھہتھ وارے از  مےے ہاو دیدارے لو محمود  گٲمیس بوززارٕ پارے از  مےے ہاو دیدارے لو دَپان  دَراصل چھِ یِم شعر یتھٕ کٕنۍ ٲسۍمٕتۍ  عزۍ  میے لول آو وُچھہتھ وارَے عزۍ  مےے ہاو دیدارَے لو أمِس  عزیزِ متعلق چھُ محمود گٲمین ژۅدہن شعرن  پٮ۪ٹھ مشتمل اکھ فارسی غزل لیوکھمُت۔  کینہہ شعر چھِ نۅم  نقدِ  جاں باید بہائے بو سکے آں  لبِ
لعل بدخشانِ عزیز نارسیدہ  دستِ زاہد پارساست بَرکنارِ  نارِ
پستانِ عزیز درشہر  مشہور محلّہ تاشوان بر  سرِ
بازار دو کانِ عزیز دخلِ  درگہش بزور و زار نیست زر  بنہ
دردستِ دربانِ عزیز پتھ  کالہ اوس کٔشیرِ منز روٚ و کرنُک اکھ  طریقہٕ یہ تہ زِ اکہ طرفہٕ ٲسۍ مرد دوٚر
کٔرِتھ روزان تہٕ بییہ طرفہٕ زنانہٕ۔  اکھ
د وٚر اوس ر وٚوۍ ہُریُک اکھ مِصرعہٕ  تُلان
تہٕ د ویم د وٚر اوس بیاکھ مِصرعہ  ونان۔
محمود گٲمیس متعلق چھے یہ لوک  روایت
تہ مشہور زِجوٲنی منز اوس تس بدول  جمال
نٲوۍ أکِس یاوَن مژِ ہُند لول  سنیومُت۔اَکہ
لٹہ ییلہ زوٗنہٕ گاشس  منز
ر وٚو چلان اوس محمود گٲمی گوورسہٕ  پٲٹھۍ
دٔرِس منز أژِتھ ۔ تہٕ لوگُن فی  البدیہہ
سُہ مشہوٗر وژُن وَنُن یتھ منز  روے
سخن بدول جمالہ کُن اوس ۔ زنہ تہٕ  مرٕد
ٲسۍ روٚو کرنس سٍتۍ محو تہٕ یُس یُس  مصرعہٕ
محمود ونان اوس زَنہ آسہٕ سُے  سُے
مصرعہٕ پھِران تہٕ پھِران۔ ییلہ  محمودن
لیکھٕتۍ مصرعس منز بدول جمالہ  ہُند
ناو ہیوت ، یۅسہٕ زنانہٕ دٔرِس منز  ٲس،
تمہ ژٕھنۍ درِ منزٕ تھپھ یَلہٕ تہٕ  پھرکہٕ
ہژِ روٗسۍ کچہ ہٕندۍ پٲٹھۍ ژٔج۔  اَتھ
وژنس چھِ 25 شعر، کینہہ شعر چھِ یِم : وتَے  وُچھان پتہٕ لارے بہٕ بٲلۍ یے ہتٲے  ویسۍیے متہٕ کرتم اوڈٲلۍیے سنمبُل  دستے کیا چھِ زلُف رنبٲلۍ یے رنبول  زُلف چٲنۍ گٔمٕتۍ مے نٲلۍ یے ژھٹَے  مَے مار مارِ زُلفن ژھٹٲلۍیے ہتٲے  ویسۍیے متہٕ کرتم اوڈٲلۍیے گٹے  منزے پریزنٲومکھ گاٹٲلۍ یے محمود  گٲمی چھُے ژے آمُت سوٲلۍیے سوال  خدا چھُے ژے بدول جمٲلۍیے ہتٲے  ویسۍیے
متہٕ کرتم اوڈٲلۍ یے دپان  اکہ لٹہ گٔے محمود گٲمی یس آشنہ سٍتۍ  مُژکری، دِل برداشتہٕ گٔژِھتھ دراو سُہ  گرِ تہٕ ووت پیٹھٕ بُگ۔ یہ گام چھُ دیالہٕ  گامَس نکھے ۔ اتہ روٗد أکِس یارس نِش۔  میزبانن کٔرٕس لۅلہٕ متہٕ لاے ، اماپوز  شامن ییلہ أکِس کُٹھرِ منز سووُکھ،  اتہ لٔگِس پِش۔پِش ٹۅپو تھوو رٲتۍ راتس  ہُشیارے ۔ أتی و ونُن پِش نامہٕ﴿15شعر﴾  ،  صُبحٲے
دراو تہٕ ووت کیموٗہ۔ دپان عبدالاحد  ناظمن
تہ چھُ پِش نامہٕ و ونمُت ، مگر  تَمِکۍ
چھِ ژورے شعر بدس آمٕتۍ۔ محمود  نہ
پِش نامٕکۍ کینہہ شعر چھِ یِم : چھِوٕ  نہٕ کۅکر کروو ہٕشو ہَبا  پِشو ژٔلِونا ! ژر  تہٕ مانکن چھِ پتھ دِشو وٲنکن  اندر
زنانن شینکنہٕ  روستُے گٔیم رٕشو ہَبا  پِشو
ژٔلِو نا ! کشُن  ووتھم مے ٲرِشو تہ  یارٕ
مے نو مشی زانہہ محمود  گامی پٮ۪ٹھٕ بُگۍ دِشو ہَبا  پِشو
ژٔلِو نا ! ﴿کلیات  محمودگٲمی،ناجی
منّور﴾ عبدالاحد  ناظم ۔﴿ 1816-1851 ئ﴾ عبدالاحد  نٲظم چھُ مشہوٗر مثنوی نگار، نعت گو تہٕ  ہجو گو۔ سُہ اوس ویجہ بیار روزان۔ کمال  یاونس منز چھُ گُذریومُت۔ نوجوان نٲظم  سٕنز شہرت ٲس دوٗر دوٗر تام وٲژمٕژ۔ یۅسنہٕ  واریِہن لوٗکن برداش گژھان ٲس۔ یِموٕے  منز اوس ویجہ بیارچہ جامع مسجدِہُندامام  عبداللہ شاہ تہ اکھاہ۔ اکہ لٹہ ییلہ  أمِس یارٕ بلس پٮ۪ٹھ ناظم سمُکھ، عبداللہ  شا ہن و و نُس نَس تالہ لٔدِتھ، بٔلۍچھُکھ  شٲعری کران ،شٲعر گو محمود گٲمی بوز کیاہ  چھُن و ونمُت  تمثیلِ  آدم پرژھام حُبابس  رِندٕ  چھُکھ زِندٕ کتھ آبس سٍتۍ نٲظمن  و ونس اَدٕ حض تہٕ ،أتھۍ زٔمینس منززَن  وَنہٕ بہٕ تہ تیلہ ، مٲنۍوا میتہ شٲعر  ۔ عبداللہ شاہن و ونُس، آ، آ تیلہ مانتَھ  بہٕ
۔ أتی و ونس عبدالاحمد نٲظمن: عبداللہ  بابہٕ اوس منز محرابس خرگوشہ  سٕندۍ
پٲٹھۍ خابس سٍتۍ خابہ
مٔنزۍ  لٮ۪کہٕ اوس ژاران سابس رِندٕ  چھُکھ
زِندٕ کتھ آبس سٍتۍ أمِس  ملہٕ بابَس رٕش چھے سٍتۍ آبس  تِژھے  یژھ
کٲفرس کعبس سٍتۍ پژھ  نے یی تےَ گرِپرژھ سابَس رِندٕ  چھُکھ
زِندٕ کتھ آبس سٍتۍ سابہٕ  ٲس عبداللہ شاہس آشینۍ۔ یِم شعر بوٗزِتھ  گو سُہ خجل تہٕ دراو کلہٕ بۅن کُن ژٕھنِتھ  گرٕکُن - ﴿کشمیری  زبان
اور شاعری، جلد۲۔ عبدالاحد آزاد﴾ اکہ  لٹہ لٔج ناظمس کتہ تام راتھ ، اَتہ  ٹۅپنو و پِشَو ، جیرٕ یِتھ و ونُن پِش  نامہٕ ییمِکۍ ژور ے شعر اَسہ تام وٲتۍ  مٕتۍ چھِ : نہ  چھوٕ دینہٕ تہٕ چھِوٕ دِشو ہَبا  پِشو دارووٕ کیا سٔمِتھ  آیہ ووم کھییہ ووم مِشو ہَبا  پِشو دارووٕ کیا شَشو  کپُر ترٲویوم ترِشَو پِشو  ژوٹُم تہٕ مے کیا راہ لَرکانہ  پھُٹریم وگوٕۍ ترشَو ہَبا  پِشو دارووٕ کیا دَپان  ناظمس اوس پۅپھتٕرِ بینہ سٍتۍ خاندر صحی  سپُدمُت ، نشٲنۍ کٔرِتھ گوو یہ رشتہٕ  ناصحی۔ اَمہ واقہٕ ہٕچ تلخی روٗزنٲظمس  وٲنسہ للہٕ وٕنۍ۔پنُن مشہوٗر ہجو  ""  اَسہ بوٗز انگریز زٔرۍیے آے "" یتھ کُن  وُچھِتھ
أمِس آزادن "" کٔشیرِ ہُند خاقٲنی ""  و
ونمُت چھُ، چھُ نٲظمن أمۍ سٕے پوپھتٕرِ  بینہ
ہٕندِس یینہ وٲلِس پٮ۪ٹھ و ونمُت۔  یہ
ہجو تہ چھُ أتھۍ یینہ وٲلِس سٍتۍ تعلق  تھاوان : کاژُر  کھٔسِتھ کٲتر کھریچہ قُدٕ  چیچہ مُبارک وَنہٕ  وُنہ درایس آپہ تہٕ پیچہ  قُدٕ  چیچہ مُبارک مہرازٕ  لالس مچھِ ٹیچہ رویس  زٕژٕ تراوٲنی چھانگٕرِ  پانس کانگٕرِ گریچہ قُدٕ  چیچہ
مُبارک برونٹھٕ  درایس کۅکر بایہ اَجہ  آمژٕ
اَجہ آسہٕ پرایہ اَجہ  زیچھِ تہٕ اَجہ آسہٕ ژھۅچہ قُدٕ  چیچہ مُبارک رسوٗل  صٲبَن کیا کٔر کٲم شَن  شَن
نفرن ترٲوٕن ترٲم اَتھِ  آیکھ زٕے زٕے میچہ قُدٕ  چیچہ
مُبارک تفتانہ  بٲکِر خانہٕ تی  بوٗز خدا زانہ اَنٮ۪کھ  تہٕ لزکھ ییچہ قُدٕ  چیچہ مُبارک ﴿کُلیات  ِ
ناظم۔مرتّب : پروفیسرغلام  محمد
شاد﴾ پروفیسر  غلام محمد شاد صٲبَن چھُ لیوکھمُت زعزیز  یا عٔز ٲس طوٲیِف۔ اکہ دۅہ اوس نٲظم پکان  تاشوان کِنۍ، مُدٕر آواز بوٗزِتھ لوگُس  دِل تارِ۔ پوزدارِ دروازٕ ٲسۍ بند، معموٗلی  شخص زٲنِتھ آونہٕ تس اور اژنُک اِجازت  دِنہٕ۔ناظمن ؤنۍ فی البدیہہ غزل أتی  تہٕ سوزٕنٲوٕن عزِنِش ﴿  زر  بہ
نہَ دردستِ دربانِ عزیز۔محمودٗگٲمی﴾  ۔یٔمہ  سٍتۍ
تس باریٲبی ہُند شرف حٲصِل سَپُد۔  اَمہ
غزلہ ہٕندۍ کینہہ شعر چھِ یِم : دِل  گو م ژے پتھ تارِ مُژر دارِ عزیزو مِیُل  گوم دیوانس تہٕ زُلفٕچہ تارِ عزیزو چھَے  چیشمہٕ نرگس ، زُلف سنمبل ،روے گُل ہی  تن یِم  ژور گُل اَکہ تھرِ پھولۍ کتَھ وارِ عزیزو منز  چینِ زُلفس خالِ ہندو دُزدِ رسن باز زوٗنہٕ  ڈبہ حُسنٕچہ پان ہانکلہ کھارِ عزیزو موجِ  مَے چھِ لبن چٲنۍ طٲلب لعلِ لبن منز فوجہ  فوجہ یوان وُچھنہ چھی گوجوارِ عزیزو ﴿کُلیاتِ  عبدالاحد
ناظم۔ مرتّب : پروفیسرغلام  شاد﴾ مہدٕشاہ  دیکہٕ مہدٕ  شاہ دیکہٕ چھُ اکھ مشہوٗر بدیہہ گو اوسمُت  ۔کٲشِر تہٕ فارسی زبٲنۍ ہٕندٮ۪ن فی البدیہہ  شعرن
اندر تٲریخ ونہٕ نس منزاوسُس کمال۔  عبدالاحد
آزادن چھُ لیوکھمُت زِمٲلِس  اوسُس
ناو عظیم شاہ۔لۅکچارٕ پٮ۪ٹھے ٲسِس  دماغس
منز جنوٗنٕکۍ تہٕ شوٗریدگی ہٕندۍ  آثار۔
اکہ لٹہ پھٔرِس لوٗٹٕرۍ ، نٲلۍ  پلو
تام نی ہَس تہٕ کورُکھ قتٕل۔ دپان  پانپرٕ
اوسُکھ دٔریاوس دٲرِتھ دیتمُت۔  پتہٕ
سپٕز تمٔۍ سٕنز لاش أمرا کٔدلہٕ  وٮ۪تھِ
منز برآمد۔ "" غریقِ آب "" چھُ تسُند  تٲریخِ
وفات ، یُس ۶۱۲۱ھ بنان چھُ۔ اکہ  لٹہ اوس سُہ خانقاہ کِنۍ پکان ۔ اپٲرۍ  دراو أکِس گوٗرۍ سُند توبوٗدٕ۔ أکۍ  وتہ پکہٕ وٕنۍو ونُس ، یٔمِس غلام گوٗرس  بچارس ؤنۍ تو تٲریخ، مہدٕ شاہ دیکن و ون  یکدم : بُتھِ  بُتھِ دِوان درایے کورِ تٲریخ  وون مے "" غلام گورِ "" "" غلام  گورِ "" مرکبس چھُ 1302ہجری سنہٕ نیران۔ یِتھے  پٲٹھۍ چھُ مہدٕ شاہ دیکن کٔہندِس تام  خاندر س پٮ۪ٹھ تٲریخ وونمُت : مادئہ  تٲریخ بوز جٹھ پٹھ عربی  پٲٹھٮ۪ن
کٲشُر رَٹھ کٲشُر  لفٕظ "" زٹھ "" ییلہ عربی زبٲنۍ منز ترجمہٕ  کروون
، سُہ گوو "" خُذ "" ۔ أتھۍ چھُ 1300  ہجری
سنہٕ نیران۔ سری  نگرٕ اوس شخصا ہ ، ناو اوسُس پنڈت کنول  رام،عام لوٗکھ ٲسِس ونان پنڈت کول رام۔  مٲلِس اوسُس ناو پنڈت لکھمن۔ یہ اوس  یژھان پننہ واجہ پیٹھ تیُتھ شعر کھنہٕ  ناوُن یتھ منز تِمن مٲلۍ پوترن ہٕندۍ  دۅنوے ناو یِوان آسہٕ ہن۔ اکہ دۅہہ اوس  مہدٕ شاہ دیکہٕ اہندۍ کِنۍ پکان، پنڈت  کول رامن کورُس آلو تہٕ و وننس  پنُن مُدعا  ۔ کتَھ بوزان بوزانٕے دورمہدٕ شاہ دیکُن  اتھٕ تہٕ ووننس : اگر  بیت خوٲہی بِدہ یک ڈبل بہ  گُلزارِ
لکھمن شگفتہ کول ﴿اگر  شعر
یژھان چھُکھ ، کڈ سَہ ڈبل رۅپے، لکھمن  سٕندِس
باغس چھُ پمپوش پھولمُت﴾  یِتھٕ  پٲٹھۍآے أکِس مصرعس منز دۅنوے ناو۔ حضرت  بابا پیام الدین ریشی سٕندِس زیارت گہس  منزاوس اکھ نوو ریوش گٔدی نشین سپُدمُت  تِکیازِ أمِس برونٹھِم رِیوش اوس وٲصِل  حق گومُت۔ مہدٕ شاہ دیکن وُچھ اَتہ یہے  وۅسہٕ درۅس ہش۔ أتھۍ دوران ژاو سُہ نوو  ریوش وُچھنہ۔ نٔوِس ریشِس اوس ناو نٲدر  شاہ۔
مہدٕ صٲبن دِژ اَژان اژانٕے کرٮ۪کھا  مبار  ک شاہ نادر بیوٗٹھ تختس خبر  د ویم مِصرعہٕ کیا ونہ ہے ، نٲدِر ریش  ژٕھناونوو بے وُکری کٔرِتھ اَتہ کٔڈِتھ،  مہدٕ صٲبس دیتکھ نہٕ ریشس تام واتہٕ نے۔  نیرا ن نیران و ون مہدٕ صٲبن : لیاقت  چھَس نہٕ کولَس تیرٕ بختس  ﴿1﴾کشمیری  زبان
اور شاعری جلد۲ عبدالاحد آزاد۔﴿2﴾  مادئہ  تاریخ از محمد امین رفیقی ، شیرازٕ۔ اگست  1966ئ﴾ -   ۔ 1325 ھ  ﴾ اسد  شاہ دیو اوس ویجہ بیارِ روزان۔ ٲخر گوو  گُجرات ﴿حال  پاکستان﴾  فوت۔  سُہ
اوس ویجہ بیارِکہ ژوے ہنگہٕ منزٕ،  اَمہ
خاندانہٕ منزٕ چھِ بابا محمدخلیل  ہوۍ
صاحبِ تصنیف بُزرگ ؤتھۍمٕتۍ ۔ اسد  شاہ
سُند مول معلی شاہ المعروف مالہٕ پیر  چھُ
عبدالاحد نٲظم سُند کو نژھ ہم عصر  اوسمُت۔
اسد شاہ اوس ہزل گو۔ فی البدیہہ  مادئہ
تٲریخ ونہٕ نَس منز ٲسٕس خاص مہارتھ  ۔ تسٕندٮ۪و فی البدیہہ تٲریخو منز چھِ  کینہہ مشہوٗر تہ تہٕ فِکر انگیزتہ۔  مثلن اَکہ مسجدِ ہٕندِ تعمیرُک تٲریخ  چھُن یِتھٕ کٕنۍ وونمُت : "" زیبا  بانگی
عمر شیخ "" یہ
تٲریخ چھُ بنان 1313ھ ۔امیُک دلچسپ پہلوٗ  چھُ
یہ زِ عمر شیخ چھُ اَمہ مسجدِ ہُند  بٲنگۍ
تہٕ زیبا چھُ تسٕنزِ آشنہ ہُند  ناو۔ ییلہ  خانقاہ اللہ دادٕ ریشی د وٚد ، اسد شاہن  و
ون فی البدیہہ تٲریخ  درشب  بہ ارادئہ اِلٰہی ناگاہ  دوٚد
خانقاہ ریشی دَپ  بے سرِ آہ بہرِ تاریخ ہَے  ہَے دوٚد خانقاہ ریشی سعدٕ  بابہٕ اوس أکِس شخصس ناو۔ تسٕندِس گُذرنس  پٮ۪ٹھ و ونُن یِتھٕ کٕنۍ تٲریخ  گُفت  دِل بے ادب بے ایمان  شُکر  لِلّٰہ
فسادِ بابا رفت  اسد  شاہس اوس صدیق شاہ ڈورٕ ہم عصر۔تسٕندِس  مرنس پٮ۪ٹھ وونُس اسد شاہَن تٲریخ  ڈورٕ  زِ دنیا گریخت ڈورٕ و کاژن گسیخت از  صدفِ تن بریخت دُرِ ثمینِ روح را سالِ  وفات آں رفیق گُفت زِ غیبم سروش واے  زِ
دنیا صدیق رفت بدارالبقا ییلہ  سعدٕ بابہٕ نٮ۪و نوو مکانہٕ شیوٗر﴿سعدٕ  بابہٕ اوس چھا نہٕ ہنگس تہٕ اسد شاہ ژۅیہ ہنگس
سٍتۍ تعلق تھوان﴾  اسد  شاہن و ون یِتھٕ پٲٹھۍ تٲریخِ تعمیر : عبُن  نبہٕ ووتھ قبیلس کُن لۅتی دوپنکھ ارے  چھانو لٔراہ  کرٕ ہا بِنا چھُم خطرٕ شِترن ما ژرے چھانو سٔمِتھ  دوپہس ژیے أسۍ ہمدم مَہ بر غم تھاو دِل  خورم پہتھ  گریٹہ نے شِتٕر چٲنی پہتھ پرنیے کرے  چھانو پُرِتھ  کھۅڈ حسہٕ بابُن لٔز نبن لٔر ، د وپ ابن  تٲریخ "" دِگا  دِی
دِی گٔرِتھ واراہ یِکٕل لودہکھ لرے  چھانو ﴿۸۱۳۱ھ﴾ مٲلۍ  سٕندِس مرنس پٮ۪ٹھ و ون اسد شاہن یتھٕ  کٕنۍ تٲریخ  دراو  از دنیائے فٲنی واے زیبا مالہٕ پیر ژاو  در جنت خراماں پائے رعنا مالہٕ پیر لٮ۪کھ  ؤری فوتُک کنس تَل و ون میے غٲبی ہاتفن "" ژاو  در
جنت زِ دُنیا دراو بینا مالہٕ پیر "" ﴿ 1305ھ﴾ ﴿کلیاتِ  ناظم : مرتّب : پروفیسر  غلام محمد شاد﴾ ﴿ 1834-1900  مولوی  صدیق اللہ حاجنی ییلہ کُنہ مجلسہ منز  آسہٕ ہن سٲرٕے مجلس ٲس ہمہ تن گوش سپدان۔  مجال اوس نہٕ کٲنسہ زِمولوی صٲبَس برونہہ  کنہ کرِ ہاکانہہ کلامہٕ۔ پانہٕ ٲسۍ نہٕ  زانہہ تُرش رو سپدان۔ اگر کانہہ انسان  اَتُر کرِ ہے ، فہمٲیِش ٲسِس تَمہ آیہ کران
زِ دِلس اوس نہٕ لگان۔دپان اکہ دۅہہ  ٲسۍ
سوپور أکِس گرس منز سالَس ۔ اَتہ  نیرن
وِزِ وُچھُکھ کمٔۍ تام اوہُند  کھۅربانہٕ
ژوٗرِ نیوٗمُت ۔أتی و ونکھ  اَسوٕنہ
چانٹہ  وَنُن  چھُم خبر یُتھ ونُن ما چھُ عٲب  مے  حض گوم یتھ شایہ پاپوش غٲب ﴿وۅلرٕکۍ  ملر۔صدیق اللہ حاجنی نمبر﴾ ﴿وفات 1332ھ﴾ عبدالرحیم  اعمیٰ بانہٲلۍ سٕندٮ۪ن شعرن ہٮ۪ڈان ہٮ۪ڈان  مونگ اکہ دۅہہٕ بانہالہ ہٕندِس رئیس  تہٕ مہارا جہ رنبیر سنگھ نِس وزیرِ وزارت  خوا جہ صمد جو سٕندٮ۪و دۅیو نیچوٮ۪و ،یِم  عبدالرحیمس ژاٹہٕ بٲج تہ ٲسۍ، یتھ اَڈٕ  گرس مصرعس جواب  دو  بینا یک کور ایں جا نِشست  عبدالرحیمن  و ونکھ  خدایا  یِمن دۅن تہ ان جل شکس دپان  عبدالرحیم اعمیٰ سٕندٮ۪ن تلخ جوابن ٹھور  لاگنہٕ خٲطرٕ کور تسٕندٮ۪و دُشمنو بانہال  بسنہ آمتِس مشہور حکیم تہٕ کیمیا گر  محمدنسیم پٹھانس کُن رجوع۔نسیم اوس فارسی  دٲنی تہٕ ریختہٕ گوٗئی خٲطرٕ مشہوٗر۔  اعمیٰ صٲب تہٕ نسیم آیہ ڈلیگامہ کِس  بونہ باغس منز واتناونہٕ۔ اعمیٰ صٲبن  تھوو شرط زِ جواب گژھِ برداش کرنہٕ یُن۔  شرط آو منظوٗر کرنہٕ ۔ محمد نسیمن مونگ  یتھ مصرعس جواب : مجھے  کیا ہے عجب داڑھی چو جنگل ہا عبدالرحیم  اعمیٰ صٲبن و ونُس : نِکالو  بال اس کے اور بنا ﺅ کھیش و کمبل ہا ﴿ڈاکٹر  مرغوب
بانہالی۔ سون ادب ۹۷۹۱ئ﴾ ۔ حسن  گنائی تہٕ محمد اکرم درد مند ٲسۍ ہم عصر۔  دۅنوَے ٲسۍ ژرارِ شریف روزان۔ حسن گنائی  اوس عبدالاحد آزادنِس مٲلِس محمد سُلطان  ڈارس دوس۔ آزادن چھُ لیوکھمُت زِ 1948 ءبرونہہ  یۅہے
سَتہٕ ترٕہ ، اَرترٕہ ؤری ہیوٗ آسہ  ہا
حسن گنائی یٔمہ عالمہٕ گومُت ۔ سُہ  اوس
ناخواندٕ مگر شعر گویی ہُند جوہر  اوسُس
اَزلے عنایت سپُدمُت۔ محمد اکرم  بقال
درد مند﴿  سُہ  اوس
دٲدۍ لد تہ تخلص کران تہٕ درد مندتہ﴾  اوس  پنُن کلام پیر مقبول شاہ کرالہٕ وٲرۍ صٲبس  ہاوان تہٕ اَتھ اصل اح کرناوان۔ تس ٲس  نہٕ حسن گنایی سٕنز شٲعری چِکارس کھسان۔  اکہ لٹہ اوس حسن گنائی بازٕرۍ پکان۔  دٲدۍ لدس پییہ نظر تہٕ کورنس آلو۔ د وپنس  بہٕ چُھستھ نہ ژٕ شٲعر مانان۔ وُنۍ کٮ۪ن  وَنَے اکھ مصرعہ فورَن واٹس یٔتی بیاکھ  مِصرعہ تہٕ شعرکر مکمل ، مصرعہ و وننس  دٲدۍ لدن  گُلس  تے بُلبُلس باہم چھے وُژمٕژ حسن  گنہٕ ین و ونُس فورَن یہ مِصرعہ  وَدان  بُلبُل یہ مَسوَل کمٔۍ چھے پُژمٕژ یِتھُے  دٲدۍ لَدن یہ مِصرعہ بوٗز د وپنس مون  مَکھ از شٲعِر۔ کاش ژٕ آسہٕ ہکھ تعلیم  یافتہٕ۔  اَکہ  دۅہہ ٲسۍ زٕ شخص اِسمال تہٕ قٲدر ژُوان۔  واریاہ لوٗکھ ٲسۍ تماشہ وُچھان دٲدۍ لد  تہ ووت اَتھ جایہ ۔ اسمالن پووو قٲدِراکی  ضَربہٕ پتھر۔ قادر گو بے ہوش۔ دٲدۍ لد  گابرٮ۪و تہٕ ژ ول ۔ وَتہ پرژُھس أکۍ  دوستن اَمہ لڑایہ ہُند حال ۔ ژلان ژلانٕے  و ونُس محمد اکرم دٲدۍ لدَن  شنیدم  کہ آں قادر خستہٕ حال بہ  یک
ضربِ اِسمال شُد پایمال حسن  گنائی اوس اکہ دۅہہ ژھمبرِ میلہٕ وُن  ہیوٗ أکِس ہمسایہ سُند گرٕ گومُت۔ اکھ  ہمسٲے بایاہ ، یمِٔس "" ہُنۍ "" ناو اوس ،  لٔج
حسن گنہٕ یِنہ آشنہ سٍتۍ ژُونہ ۔  حسنن
بوٗز کرٮ۪کہٕ ناد تہٕ وو ت پنہٕ نِس  آنگنس
منز۔ اَتہ وُچھِن ہمسٲے باے سخ بد  زبٲنی
کران۔ أتی و ونہٕ نَس  اَسہ  سٍتۍ مَے تُل پردٕ ہُنی بوزی  غنی شاہ چھَے  راتھ گٔٹ تہٕ لوٗکھ چھِ أنی بوزی  غنی شاہ غنی  شِہُن ناو بوٗزِتھ کٔر ہُنہ ژھۅپہٕ تہٕ  کلہٕ بۅن کُن ژٕ ھنِتھ ژایہ گرٕ۔ ﴿کشمیری  زبان اور شاعری، جلٕد۲﴾ - ﴿۶۴۳۱ھ - ۱۷۲۱ھ﴾ حضرت  شاہ قاسِم حقانی ؒ چھِ یہندۍ جدِ بُزرگوار  ۔ پیر عزیز اللہ حقانی صٲبنہ قلمہٕ چھِ  فارسی
تہٕ کٲشرِ منظوٗم کِہو منشوٗر الہٕ  پلہٕ
زٕ درجن کتابہٕ درامژٕ۔ تِمن اوس  فاریابی
تہٕ انواری سٕندِس نقشِ قدمس  پٮ۪ٹھ
پکہٕ نس منز فخر محسوٗس سپدان  دردِ  حقٲنیِس چھُ شاہدِ حال فاریٲبی  تہٕ انواری لولو اَماپوز  کٲشرٮ۪ن بُزرگ شٲعرن تہ ٲسۍ حقٲنی صٲب  احترامچو نظرو وُچھان۔ قدیر شاہ اوس  شاعراہ ۔ تخلص اوس کران قادر۔ أمی اوس  قصۂ یوسف  زُلیخا
ترو وہن شتَن شعرن منز و ونمُت ۔  بڈٕ
چکہٕ چاوٕ سان آو یہ قصہٕ ہٮ۪تھ حقٲنی  صٲبَس
نِش۔ اَمہ خیالہٕ زِ حقٲنی صٲب  دِیہ
شوٹھس مٹھِ مَٹھِ تہٕ لوگ تِمن  پنٕنۍ
شعر بوزناونہ۔ پران پران ییلہ  سُہ
یَتھ شعرس پٮ۪ٹھ ووت "" گٲمی زانہ  کیا
ہ شعرٕچ نزاکت "" حقٲنی صٲبس سپُد  محمود
گٲمی سُند یہ تضحیک سخ ناگوار ،  فورن
تُلن قلم ،کاغذس پٮ۪ٹھ لیکھِن نۅم  ترے
شعر۔ قٲدِر اوس چکہٕ چاوٕ سان پرانٕے  تہٕ
حقٲنی صٲبن تھٲوِس شعر ترے برونٹھٕ  کنہ  تہ  کر زانہہ یوسفس کورمُت چھُ بایو یہ یَتھ قٕصس
چھُ کورمُت ناخدایو چھُ  یتھ قٕصس سٮ۪ٹھاہ بس قولِ جامی پتو  گو ختم بر محمودگامی تٔمِس  پتہٕ ہاوِ کانہہ نورُک خیٲلی تمس  کِژ
جاے اونگجن ہٕنزچھِ خٲلی قدیر  شاہ گو خٔجِل تہٕ لٔجِس گُمنٲمی ہٕنز  مُہر۔ ﴿کشمیر  زبان
اور شاعری جِلدٕ۲﴾  ۔﴿ 1926 ئ -1850 ئ﴾  وَنپوہُک  کرشن جو راز دان اوس کٔشیرِ ہُند مشہوٗر  شٲعر، شعر شِناس ، مجلس آرا،گیانی تہٕ  رٔئیس۔ اکہ لَٹہ ٲسۍ أکِس مجلسہ منز  گٲمِیَن سٍتۍ سٍتۍ کینہہ شہر باش تہ ۔  أکۍ شہر باشن و ون ، رازدان صٲب گوژھ آسُن  شہرس منز زامُت تہ تہٕ روزان تہ، گام  گو گامٕے ! رازدان  صٲبن و ونس ، وَن سٲ کیازِ؟ شہرباش اوس  تُک باز تہٕ تمٔۍ و ون  گامس  کینہہ نَے شہرس پٮ۪ٹھٕ کنہ ترے پھیرۍ  چھی رازدان  صٲبن و ونُس  گامَس﴿گ﴾  تے  شہرس پٮ۪ٹھٕ کنہ شِنیاہ چھُے گامس﴿ا﴾  تے  شہرس
منز باگ ہٮ۪ہاہ چُھے گامس﴿م﴾تے  شہرس پتہٕ کنہ رٮ۪ہاہ چھُے ﴿شِنیاہ = وٲران  ، شُنۍ۔ ہٮ۪ہاہ = ہ،  ہیہہ ،دٮ۪ق۔ ریہہ = ر،نار﴾  سٲری  بوزن
وٲلۍ گٔے شرمندٕ ۔ سٍتی و ون راز دان  صٲبن  کشمیر  صدف دُر است وَنپوہ  از  لعل
وگہر پُر است وَنپوہ ﴿کلیات  ِ
کرشن جو رازدان۔ مرتّب : سومناتھ  ویر﴾ ﴿۶۴۳۱ھ - ۶۷۲۱ھ﴾ عزیز  میر گوو اکہ دۅہہ سالس ،أتی و ونُن : دوش  رفتم بہ خانۂ  بھائی  ہمہ  شب
بود مجلِس آرائی مگساں  نغمہ ساز می کردند  کیک  رقصاص و پشہ سرنائی مطلب  زِ بہٕ گیٔوس بٲے سُند گرٕ ، رٲتۍ راتس  سپٕز مجلس آرٲیی ،مچھِ آسہٕ نغمُک ساز  رٔٹِتھ، پِش ٲسۍ نژان تہٕ مُہۍ ٲسۍ سۅرنے  وایان۔ اکہ  دۅہہ اوسُس أکۍ شخصن ، یٔمِس گا ش اوس  ناو، مسجدِ منز کھراوٕ ہور ادلہٕ بدل  نیوٗمُت۔ نیران نیران و ونُن : عجٲیب  تماشا ژٕ بوز ہوش و گوش  چھُ  گاشس
گومُت گاشہ سٕے منز دُگوش ﴿انہار  ، جلد۳، شمارٕ۱، عزیزمیر۔ مضمون نگار  ڈاکٹر بشر بشیر﴾ لکھمن  جو بُلبُل ناگٲمۍ چھُ دُستتھ ؤری وٲنس  کٔڈِتھ 1942 بکرمی منز سۅرگہٕ واس سپُدمُت  ۔ دَپان تس تہ اوس بدیہہ گویی منز کمال  حٲصِل
مگر تسٕنزبدیہہ گویی ہٕندۍ نمونہٕ  چھِنہٕ
باقٕے شٲعرن ہٕندٮ۪ن نموٗنَن  ہٕندۍ
پٲٹھۍ اَسہ تام وٲتِتھ ہیکۍمٕتۍ۔  وننہٕ
چھُ یوان زِ ییمہ دۅہہ سُہ سۅرگہٕ  واس
سپُد تمی دۅہہ تھووُن پنُن تٲریخ وفات  موزون
کٔرِتھ  بیا  اے باغبان بُلبُل قفس انداخت درگُلشن نہ  آبِ شبنمش غسلے ز برگِ گُل کفن افگن چمن  کے بیچ میں سبزے کے تختے پر لٹادینا ہر  اِک گلبن کی شاخوں سے مسا کرو روتن صبا  با عندلیب گو کل از بُلبُل نوا برگو  کہ  "" زیرِ
پائے عفو رام جی آمد شرن لخمن "" دپان  دوران نزع و ونُن زِ "" کہ "" ترٲوِتھ کٔرۍ  زٮ۪و شُمار۔ اکہ لٹہ وون مہانورٕ کۍ  پنڈت مکندرامن بُلبُلس  مہانور ِماچشمہ  روش
است بُلبُلن  و ونس  بنا  کردہ رام یا لخمن است ﴿کشمیری  زبان اور شاعری﴾ -  - ۲۵۹۱ئ﴾ پارے  پوٗر تحصیل بیروُک غلام محمد لون اوس اکہ  لَٹہ مکہا مہ أکِس مجلسہ منز۔ اَتہ  اوس شخصاہ اکھ مقبول شاہ کرالہٕ وٲرۍ  سُند گریسۍ نامہٕ پران، سُہ ییلہ یہ شعر
پرنہ لوگ  وَنان  چھی برونہہ کنے نیک پوت کنے بَد چندس  منز رویہ ہتھ ہٮ۪تھ گریسۍ مُرتَد لون  صٲبن کٔر فی البدیہہ شعر ؤنِتھ ناراضگی  ظٲہر  چھے  گریسۍ سٕنز خصلتھٕے ہٲوِتھ تہٕ بٲوِتھ کھٮ۪وان  لُقمہٕ اَتھو پنہٕ نٮ۪و کمٲوِتھ چھُنہٕ  زانہہ مَلہٕ ژھاران خٲر عامُک کٔرِتھ  حیلہٕ کھٮ۪وان روزی حرامُک أتی  کورُن وعدٕ زِمَلہٕ نامہٕ ؤنِتھ دِمہٕ  مقبول شہس جواب۔ ٲخرس کورُن وعدٕ پورٕ  تہ۔ دپان  لون صٲب اوس جمعہ نماز پرنہ ہمیشہ سرینگر  گژھان۔ ڈیرٕ اوسُس چھَژٕ بلہٕ ۔ اکہ  دۅہہٕ ییلہ ڈیرس پٮ۪ٹھ گژھان اوس ڈیرٕ  واجینۍ أمۍ سٕنز ٲس اَمی ساعتہٕ أکِس  ہمسٲے بایہ سٍتۍ ژُوان۔لون صٲب وُچھِتھ  دِژ ہمسٲے بایہ لون صٲبنہ ڈیرٕ واجنہ  کُن پام "" ٲے ہے،أکیاہ؟ "" لون صٲبن تہ  بوز
یہ أتی و ونُن  غلام  محمد لونس  دِلدارن  دِل تھپہ نیوٗنس ؤسۍ  پیوس
عشقُن جمبَر  تھرِنٕے  چھِ
بِہاں بمبر خۅش  رۅیہ نسرین عنبر  تھرِ  نٕے چھِ بہاں بمبر  ﴿آگر  نامہٕ
مصنفہٕ غلام محمد لون۔ مطبوعہ کلچرل  اکادمی﴾  - ﴿ 1887 ئ -1952 ئ﴾ غلام  نبی عٲرِض سُند برادرِ اکبراوس اَکہ  لٹہ پنچایتُک سَرپنچ ۔ تس اوس ناو غلام  محمد بٹ۔ کتَھ چھے تِمن دۅہن ہٕنز ییلہ  مہجور صٲب﴿ 1887 ء - 1952 - ئ﴾  وترڑٕ  پٹوٲرۍ اوس۔ تسٕندِ حلقہٕ کِس أکِس شخصس  اوس بٹ صٲبنِس پنچایتس منزمُقدمہٕ ۔غلام  محمد بٹ اوس نہٕ صرف عٲرِض سُند بوے بلکہ اوس
عبدالاحد آزادُن بٮ۪نتھٕر تہ ۔مہجورن  دیُت
مُقدمہٕ وٲلِس سٲیلس اکھ سُفٲرشی  خط۔
غلام محمد بٹ اوس مزازٕکِنۍ تروش ۔  سٲیلس
تہ کٔرٕن بے عزتی تہٕ مہجور صٲبنِس  خطس
تہ۔ سٲیِل گو دُبارٕ مہجور صٲبس  نِش۔مہجور
صٲبَن دیتس کاغذ پرچس پٮ۪ٹھ  یہ
شعرلیکھِتھ  کٲف  کوتاہ چھُے ژے کھوتمُت مَس چَنَے مامہٕ  صٲبو گامہٕ جج چھُکھ کیا ونے یہ شعر پٔرِتھ نرمٮ۪و مامہٕ صٲب تہٕ گو سٲیلس  پٮ۪ٹھ
مہربان۔ ﴿موتی  لال ساقی، تعمیر ، مہجورنمبر﴾ ۔ فتح  بٹ ہوگام سری گفوارہ اوس پننہ زمانہٕ  اکھ جان شٲعر ماننہٕ یوان، صوندٕ پوریُک  أمبِر ڈار اوسُس ہمعصر ۔ اکہ لٹہ اوس  أمبِر ڈار دورِ بہتھ ژادر و ونان ، فتح  بٹن تروو دروازٕ تہٕ و ونُن  یِمے  گرِ ، یِمے ساتھ، غنیمتھ چھُ مُلاقات یم  گرِ
ٲخٕر سپدن گُم، وۅستادٕ والسلام علیکم أمبِر  ڈارن و ونُس جواب  کُنی  کتَھ ،کُنی وَتھ ، کُنِرس منزچھُے اتوگتھ کُنِرُک  معنہ کلمے چھُم ، ژاٹہٕ میانہ وعلیکم ﴿وٮ۪تھٕ  آگُر۔مراز ادبی سنگم﴾ کٲشرِ  تمدنُک رنگہٕ ؤلۍ زٲنۍ گنج محمد  یوسُف ٹینگ سٕندٮ۪ن تخلیقی ، توٲریخی تہٕ  تجزیٲتی مقالن ہٕنزِ تازٕ سومبرنہ چھُ  ناو "" کٲشِر کتاب "" اتھ منز چھِ لۅکٹۍ بٔڈۍ  شتہٕ وُہ مقالہٕ۔ چھپن ؤری چُھس 2008 ءصفہٕ  چھِس 364 تہٕ  قٍمتھ 500 رۅپیہ۔  اَمیُک پٲراو ، کاغذ ، چھپٲے تہٕ سرورق  وُچھِتھ چھُ لوٗب یِوان۔ برونہمِس مَل  ورقس أندرۍ کِنۍ چُھس پروفیسر رحمان  راہی سُند یہ مۅلُل خراج درٕج زِ میانٮ۪ن  خابن ہٕنز کٔشیر آسہ سۅ یتھ منز مے اکہ  طرفہٕ
آچاریہ ابھینو گُپت تہٕ بییہ اَندٕ محمد یوسف ٹینگ آسہ﴿ 9 اپریل 2007 ئ۔ایس  ۔پی ۔ ہایر سٮ۪کنڈری سکو ل سرینگر  ۔زیرِصدارت ڈاکٹر آغااشرف﴾۔  کٲشِر
کتاب چھے محمد یوسف ٹینگ سٕنزِ  عٲلمانہٕ
رٔنگۍ ؤلۍ کامہ ہُند Panorama ۔  زٲنۍ گنجس تہٕ اَمہ کِس مزازس کُن اشارٕ  کران چھِ محمد یوسف ٹینگن پننہ پرٮ۪تھ  کتابہ ہٕندِس أکِس أکِس صَفس پٮ۪ٹھ  پنہٕ نٮ۪ن کیو وۅپر عٲلمن ، فٲضِلن تہٕ  شٲعرن ہٕندۍ دٔپۍ تہٕ شعر درٕج کٔرۍمٕتۍتہٕ  یتھ کِتابہ منز تہ چھن یہ لگ پٲجِمٕژ۔ گۅڈٕ  گۅڈٕ چھُ خیال یوان زِ کٔشیرِ ہٕندِس  أمِس عاشقس تہٕ تمدنُس وون تہٕ زول دِنہٕ  وٲلِس تیز نظر محققس کونہٕ سَنا یتھ سٲدٕر  وار مقالہٕ سومبرنہ باپتھ تنبلاون وول  ناوا پاتھیومُت ! یِتھٕ  پٲٹھۍ اَمہ بروٗنٹھۍمٮ۪ن کتابن مِثالے  راش، شش رنگ یا رنگہٕ دِوَے ہوۍ متھ کرن  وٲلۍ ناو تھٲومٕتۍ ٲسِن۔اماپوز اَتھ  کتابہ کینہہ پھِرۍ دِنہٕ پتے چھُ مے ہیوٗ  پرن وول حٲرتس یوان لایِنہٕ ، ییلہ وُچھان  چھُ زِ اَتھ منز چھے سٲرٕے کٔشیر۔ ہفتا  کالہ ہٕنز تہ تہٕ از کالٕچ تہ۔ اَتہ  چھُ ڈوٗنۍ گۅلرِس منز کٲشرِ کلچرُک وۅلُر  سٲمِتھ۔ اَتھ منز چھے سانہ تمدنچن میلہٕ  کٮ۪نن ہٕنز کتَھ۔ نہہ وَنہ آمژن ، لتہٕ  مۅنجہ گٔمژن ، راوِ مژن تہٕ موٗجود روزمژن  میلہٕ کنٮ۪ن ہٕنز۔ا تھ منز چھُ تمدُنی  ارزٔژ ہُند راون تیول تہ موجود مگر  تمدنکہ عظمتٕکۍ گۅن تہٕ ہنگہٕ پھیتۍ تہ  چھِ شولان تہٕ کتابہ منز چھُ کٲشرِ  کلچرکٮ۪ن کٔہۍ یاہ وٮ۪تھٕ ؤترٮ۪ن تام  کانٕلۍ پِلو تہٕ بیین علاقن تہٕ قومن منز  تمدنی دَس دارٕژ ہٕنز تارٕ کانجہ۔ اتہ  چھُ لُکہٕ ؤترِ کٮ۪ن نوٮ۪ن سرحدن ہُند  نیب ۔ مُصنفن چُھ اتھ تمدنی ارزٔژ لرِلۅہ  کورمُت تہٕ پرن والٮ۪ن خٲطرٕ تہ خوانِ  نعمت شیوٗرمُت۔ یہ وُتشاول کِتاب چھے  صحت مند بحثابحثی تہٕ دل چھل دِنٕچ طلبگار۔  یہ سورُے نظرِ تل تھٲوِتھ چھے پانَے کتھِ  پھُٹھ نیران زِ "" کٲشِر کتاب "" چھ پزی  یٔمہ
مقالہٕ سومبرنہ باپتھ ثٮ۪قہٕ تہٕ  سِپہٕ
ناو، وُچھ تو کتابہ ہُند "" انتساب  "" چھُ مصنف سٕندِ کٔشیرِ تہٕ کٲشرِ تمدنکہ  تعشوقُک پے دِوان ۔ "" تِمن  امارٕ
ہتٮ۪ن تہٕ پوشہ متٮ۪ن تہٕ ازلہٕ  مقبولن
ہٕندۍ نٲوۍ یِمو کشٔیرِ ہٕنزِ  سردٲری
تہٕ سُرخ رویی ہٕندۍ خاب وُچھان  وُچھان
پنُن لوو تہٕ سوو پان چھپہ دیُت  وونُے  کیا عشقہٕ پیچانو کنو بوز چھُ  نے کینہہ پانہٕ مٲرِس کیازِکھٔتۍیے ﴿انتساب،ص۶﴾ "" دِلچسپ  تہٕ معنہ ساوِ پیشِ کلامہٕ پتہٕ چھے زیرِ  تبصرٕ کتابہ منز گۅڈنِچ ڈٲلۍ "" محمود  گٲمی
سُند شِنہٕ شار "" ۔ سوت سوت مزاح  واجینۍ
لڑی شاہ طرزس پٮ۪ٹھ یہ نظم ، یۅسہٕ  پٍنژہن
بند ن ہٕندٮ۪ن ارنمتھن شعرن پٮ۪ٹھ  مُشتمل
چھے، چھے اَکھ تازٕ تہٕ نٲدردریافت۔  وۅں
گوو فٲضِل تحقیق کارن چھُنہٕ تمہ  آگرُک
تہٕ ؤسیلُک پے پتاہ کھۅکھلٲوِتھ  دیتمُت
یٔتہ یہ نظٕم دسیاب چھے سپٕزمٕژ۔ الہٕ  پلہٕ شے نٔوشتہٕ چھِ محض أکِس یا دۅن دۅن  صفن پٮ۪ٹھ، اماپوز اُہند اختصار چھُ کٔہۍ  یاہ زیٹھم زیٹھٮ۪ن مقالن پٮ۪ٹھ واریاہ  گوب ۔یِمن منز چھ کٲشرِ تمدنکہ حوالہٕ  تِتھۍ انکشاف یِم محققن تہٕ تمدن شِناسن  ہٕندِ باپتھ نوٮ۪ن مٔنزِلن تام پٔدۍ وتن  ہٕنزکٲم دِن۔ کِتابہ منز چھِ یِتھۍ  واریاہ انکشاف بحث طلب ، اماپوز کتاب شایع  سپدنہٕ پٮ۪ٹھٕ گٔیہ وۅنۍ ٲٹھ رٮ۪تھ ،کمٔۍ  تُل کُنہ بحثس دَس یا کمٔۍ کور کُنہ  انکشافس واد، کمٔۍ کور اختلافِ راے ! نومن  بیانن
تہٕ انکشافن متعلق چھنا ہ راے باونٕچ  یا
صحت مند بحث کرنٕچ گنجٲیش۔ سانہ  گٮ۪ون وانچہ چھکرِ ہُند ناو چھُ راجپوٗتانہٕ  کہ صحرا پٮ۪ٹھ آمُت ۔ اتھ ٲسۍ اوے کٲشرۍ  پٲٹھۍگۅڈٕ "" صحرائی "" ونان﴿  ص 38 ﴾  ۔  بھارت
ناٹٮ۪م زاو کٔشیرِ منز﴿ص 85 ﴾،  پیپر
مٲشی یودوَے ایرانہٕ پٮ۪ٹھ یو ر وٲژ  مگر
ژکہ چھُ یہ فَن چینُک ایجاد﴿ص 288 ﴾  ،  دپان
کٲشُر شال ٲس نوشیر وان عادل سٕنز  ملکہ
معّظم تہ ولان۔ سۅ ٲس کٲشرِ پشمینُک  ییزار
تہ لاگان﴿ص 109 ﴾  ۔  رگ
وید چھُ خروشتی خطس منز تہ لیکھنہٕ  آمُت﴿ص 53 ﴾  کالہٕ  داس اوس کٲشُر﴿  ص 268 ﴾۔پٲتھٕر  ہش
سِپہٕ تہٕ ہمہ گیر اصطلاح چھنہٕ شاید  ہندوستانچہ
کُنہ زبٲنۍ منز۔ پٲتھرس  بانڈٕ
ناٹٮ۪م وَنُن گوو کٲشِر زبٲنۍ  ہُنداکھ
زوتہٕ وُن فانوٗس وٮ۪تہٕ کرنٕچ  کو
شش کرٕنۍ﴿ص 272 ﴾۔  کٔشیرِ
ہُند کالہٕ حساب چھُ پچھِ وار۔  مرازٕکِس
چھتٕر گُل گامس منز چھِ أکِس 300 ؤری  پرٲنِس قبرستانس منز قبرن پٮ۪ٹھ شاندٕ  کنہ یعنی لوح مزار استادٕ، یِمن پٮ۪ٹھ  صاحبِ قبر سٕندِس ناوس سٍتۍیہ تہ لیکھِتھ  چھُ زِ سُہ گوو زوٗنہٕ پچھ کہ فلٲنۍ دۅہہ  یٔمہ عالمہٕ، یہ عبارت چھے کٲشِرۍ پٲٹھۍ﴿ص 194 ﴾  ،  کٔشیرِ
منزچھِنہٕ ژور بلکہ چھِ شے موسم  آسان﴿ص 194 ﴾۔ محمد  یوسف ٹینگ چھِ کلچرکٮ۪ن رنگا رنگ انہارن  و ون ،ژھٲنڈ ، چھٲنۍ تہٕ زول دِنہٕ باپتھ  باقٕے قابلِ بروسہٕ تحقیقی ؤسیلو علاوٕ  زبان اکھ موٗلی ماخذ مانان ۔ اوے تہٕ چھِ  تِم لفظن ،محاورن ، دٔپۍ تٮ۪ن تہٕ لُکہٕ  و وتِر علاوٕ تحریری ادبس سٔنِتھ سٔزِتھ  تمدنس تہٕ اَمہ کٮ۪ن وِہٮ۪ن ژھونڈ ژھٲر  دِوان روزان۔ تہندۍ کِنۍ چھِ پرٲنۍ لفٕظ  تہٕ محاورٕ لِسٲنی فوسِل تہٕ ورتاوس منز  یِنہٕ وٲلۍ بدس لفٕظ کلچرٕکۍ زِندٕ  نُمایندٕ ۔باضے چھُ مختلف قومن درمیان  تمُدنی رِشتن ہُند و ون زبانن ہٕندِ  مطالعہٕ سٍتۍ مُمکن تہ سپدان تہٕ سہل  تہ۔ اَوے چھُ فٲضِل مقالہٕ نگارن "" لفظہٕ  راش
تہٕ وٲنجہ گاش "" عنوانس تحت لفظن  وَچھ
پھُشِتھ تہٕ وٹھ کٲسِتھ دِلچسپ زان  آیٔژ
تھاوٕنُک اکھ سِلسلہٕ شروع کورمُت  تہٕ
از تام چھَن ہتھ پیٹھی لفظن ہٕنز وضاحت  کٔرِتھ
تِمن اندر گُپِتھ تمدنی ژھاین  گراین
ہٕنز زان تہ دِژمٕژ۔ زیرِ نظر  کِتابہ
منز چھِ 76 تھن  صفن پٮ۪ٹھ ژتجہن لفظن ہٕنز وضاحت درٕج،  یۅسہٕ بجائے خود اکھ کارنامہٕ چھے۔ پزر  چھُ یہ زِ یژھو کامٮ۪و خٲطرٕ گژھن عٲلمن  ہٕنزٕ کمیٹیہ آسنہ، یُتھ اجتماعی طور  سٔرِتھ سوٗنچِتھ کٲم سپدِ۔ ٹینگ صٲبٕنۍ  یہ کٲم چھے اکہ وسیع تہٕ نَوِ انہارچہ  تمدُنی لۅغژٕ سٲزی ہٕنزِ عمارٕژ باپتھ  یہ دٔپۍ زِ تہ کٕنٕچ ہش کو شش ، یتھ  پٮ۪ٹھ کُنہ زمانہٕ شاندار لٕر تعمیر  سپدِ۔ تہُند عٔلِم،مطالعہٕ تہٕ مشٲہدٕ  چھُ وسیع تہٕ سرون ، اماپوز تہ ٲسِتھ تہ  چھُنہٕ ضروری زِ تِمن کیا ہٮ۪کہ نہٕ  وشفہٕ
گٔژِھتھ یا تہٕنز پرٮ۪تھ کانہہ  وضاحت
تہٕ راے کیا چھے حتمی۔ اَتھ سَنُن  چھے
عٲلمن تہٕ محققن ہٕنز کٲم فرہنگِ ""  زُفان
گویا وجہاں پویاں "" چھے اُتر پردیش  کہ
جونا پور قصبٕکۍ أکۍ شخصن ییمِس  بدربن
ناو چھُ ، از برونہہ 637 ؤری  تالیف
کٔرمٕژ۔ ٹینگ صٲبن چھُ زٕتووُہن  صفن
پٮ۪ٹھ پھٔہلِتھ فرہنگ زُفان گویا  ‘  أکِس کٲشِرۍ سٕنزِ نظرِ منز "" عنوانس تحت  اَمہ
ڈکشنری ہٕندٮ۪ن لفظن و ون دِوان  تِتھۍ
واریاہ لفظ وَنہ کٔڈۍمٕتۍ،یِمن  متعلق
لیوکھمُت چھُکھ زِ "" یِم لفظ چھِ  واریاہن
صوٗرتن منز کٲشرِس اظہارس تیوٗت  سُمِس
سوم سپٕدمٕتۍ زِ از چھِ ماز تہٕ نَم  ہوۍ
اکھ أکِس سٍتۍ وٲٹِتھ تہٕ وابستہٕ۔  یِمن
لفظن چھُ کٲشُر رۅخ مۅکھ تہٕ انہار﴿  ص 88 ، 90 ﴾۔یِتھے  پٲٹھۍ
چھُ کٲشرِ کتابہ منز "" دراوڈ تہٕ  کٲشُر "" سِلسِلُک ژوٗرِم مقالہٕ درٕج ۔  یِمن سارِنٕے موضوعن متعلق چھے مزید کٲم  کرنٕچ تہٕ بیانن تہٕ انکشافن دَل چھَل  دِنٕچ ضروٗرتھ ، یُتھ نوٮ۪ن سرحدن تاں  نظر تہٕ پِلن واتہ ۔ "" کٲشِرۍ لُکہٕ بٲتھ  تہٕ
آنند کمار سوامی "" مقالس منز چھُ کٲشرِ  لُکہٕ
شٲعری ہٕندٮ۪ن تحقیق کارن ہٕندِ  باپتھ
اکھ معنہ سوو نیب ۔ آنند کمار سوامی  اوس 1877 ءمنز  لنکایہ
منز زامُت۔ سُہ اوس ہندوستٲنۍ  عٔلمن
تہٕ فنن ہُند نقاد۔ امریکہ ہس منز  اوس 8 ستمبر 1947 ءتام  بوسٹن میوٗزیمُک Curator ۔ 1911 ءمنز  آو
سُہ انگریز آشینۍ ، یٔمِس ہندوستٲنۍ  ناو
رتن دیوی اوس ،ہٮ۪تھ کٔشیرِ ۔ یٔتہ  کٔرِکھ
لُکہٕ بٲتھ جمع۔ 1913 ءمنز  آیہ یِم بٲتھ شایع کرنہٕ۔ اَتھ سۅمبرنہ  چھُ ناو Thirty
songs from Punjab and Kahsmir by Cummaraswami ۔ سۅمبرنہ  منز چھِ نٮ۪صف پنجٲبۍ بٲتھ تہٕ نٮ۪صف  کٲشِرۍ ۔ لُکہٕ و وترِس سٍتۍ تعلق تھاون  وٲلۍ بییہ تہ کینہہ خاص مقالہٕ چھِ  کٲشرِ کتابہ منز مثالے "" بیون بیون  کٔرۍنکھ
نقاش "" چھُ کٔشیرِ منز کتِر صنعٔژ  تہٕ کترِبانن ہٕندِس استعمالس متعلق یا  کٲشرۍ رنگ ، پٲتھٕر ، کٔشیرِ ہُند لُکہٕ  تھیٹر تہٕ سری نگر چہ کینہہ آورینہ۔ "" پکھٕ  ، پنجہ تہٕ پڈر "" عنوانس تحت اکھ سٮ۪ٹھٕ  ہے دِلچسپ ، نوو ، معلومٲتی تہٕ پننہ  قسمُک گۅڈنیُک مقالہٕ چھُ 42 ہن  صفن
پٮ۪ٹھ۔ اتھ منز چھے سِوۍ ،فطری ، بالا  فطری
تہٕ خیٲلی جانورن ، جاناوارن ، پشن  ، دیومالٲیی کردارن ، اسطوٗری زُو زٲژن  تہٕ انسٲنی توہماتن متعلق خاص زانکٲری  تہ درٕج تہٕ یِمن زُو زٲژن ہُند انسٲنی  سماجس سٍتۍ تعلق بلکہ مختلف قومن ہٕندِس  کلچرس
پٮ۪ٹھ فی زمانہٕ اُہند اثر تہ  ہاونہٕ
آمت۔مختٕلف قومن تہٕ مُلکن منز  انسانن
ہٕندٮ۪ن یِمن زُو زٲژن ہٕندِ  تعلقہٕ
تَوہُمن ، اعتقادن تہٕ مفادن ہٕنز  کتَھ
چھنہٕ ساینسی نۅکتے نظٕر کِنۍ کرنہٕ  آمٕژ
بلکہ یہ کینژھا وَننہٕ آمُت چھُ  سُہ چھُ زبان تہٕ لُکہٕ و وترکہ انبار  منز ژھارنہٕ گارنہٕ آمُت۔ الہٕ پلہٕ چھُ  شیٹھن زُو زٲژن ہُند ذِکر آمُت یِم بہر  حال لُکہٕ ووتُرکی کِردار چھِ۔ اَسہ  برونہہ کنہ یِم جانور ، جاناوار تہٕ پٔشۍ  از تہ کٔشیرِ منز وارٕ کارٕ موجود چھِ  ، تِمو تہ چھے وٲنسہٕ وادو پٮ۪ٹھٕ کٲشرِس  تخلیقی
ادبس تہٕ لُکہٕ و وترِس منز جاے  پرٲومٕژ۔
فٲضِل مضمون نگارن چھِ پننہ  آیہ
سونچِتھ یِمن سارِنٕے زُو زٲژن متعلق  زٲنۍ
ہٕندۍ توٗدٕ آیٔتۍ تھٲومٕتۍ۔ آگر  پچٔھنہ
متعلق چھُ تہُند خیال زِ آگر  پچھِٔنۍ
، عنقاتہٕ سیمُرغ چھِ اکھ أکِس  نِش
بیون بِدوٗن۔ وننہٕ چھُ آمُت یِتھٕ  پٲٹھۍ
چینِٮ۪ن ہُند Logo ڈریگن  چھُ یا یِتھٕ پٲٹھۍ ہندوستانُک أزیُک  لوگوٗ Logo تہ  چھُ
ژورن سٕہن ہُند Capitol یُس  شہنشاہ اشوک اعظم﴿ 273 ق۔م﴾  سُند  نِشانہٕ
چھُ ،یِتھے پٲٹھۍ چھُ آگر پچھِٔنۍ  کٔشیرِ
ہُند سِمبٕل۔ اصل عبارت چھے یہ : "" کٔشیرِ  ہٕنز
تہذیبی خۅد مختٲری ہُند اکھ شولہٕ  وُن
تہٕ بولہٕ وُن سِمبل چھُ آگر پٔچھِنۍ۔أسۍ  چھِنہٕ
چین، ایران تہٕ عربٕکۍ پٲٹھۍرادٕ  زیٹھۍ
تہٕ ہونزٕ کھٔلۍ۔ ستن ٲٹھن ساسن  مُربع
میلن ہُند اکھ زٔمینہ ژَکُل یا  پوشہ
پینڈ مگر اَسہ چھے پننہ تہذیبی  خۅد
مختٲری ہٕنز پنٕنۍ وٮ۪تھ یۅسہٕ سٲنۍ  سٕے
آنگہٕ نَس منز تھنہٕ پٮ۪وان تہٕ اَمہ  کِسٕے
گڑونجس پٮ۪ٹھ پنُن آب سومبرٲوِتھ  وۅلُر
چھے بناوان۔ اَسہ چھُ پنُن گنگہٕ  بل،
پنُن پریاگ تہٕ پنُن پُشکر ۔اَسہ  چھُ
پنُن مدین ة ُ الثٲنی تہٕ پنُن عروقُ  الوثقیٰ۔اَسہ چھُ پنُن مادر زاد لُکہٕ  تھیٹر ،ضیافٔتی نظام وازٕوان ،خاص ہانگل  تہٕ خاص الخاص کۅنگ۔ یِتھے کِنۍ چھُ اَسہ  ڈریگن تہٕ سی مُرغ سٕندۍ پٲٹھۍ پنُن مثٲلی  جانور۔آگر پچھِنۍأمۍ سٕندِس وجودس منز  چھِ دینو سارٕ Danosar پٮ۪ٹھٕ  ڈریگن تہٕ سی مُرغس تام سٲری أکۍسٕے  سُلیمان ٹینگس پٮ۪ٹھ سمان تہٕ پنٕنۍ  عجٲیبات ہاوان "" ﴿کٲشِر  کتاب،
ص 165 ﴾۔ "" ناون  ہٕندۍ
آوٕلٕنۍ،ییلہ آثارن ہٕندۍ آثار  نہہ
نٲوِکھ "" نٲوۍمقالس منزچھِ سری نگرٕ  کٮ۪ن ادبی تہٕ تمدنی مٲنٹھن تہٕ بیٹھالن  ہٕنز میٹھ تہٕ معلوٗمٲتی داستان ،یِمو  منز کینہہ موجود چھِ تہٕ کینہہ ختٕم چھِ  گٲمٕتۍتہٕ کینژَن ہُند استعمال چُھ  بدلیومُت ۔نومن مانٹھن متعلق چھے تفصیلی  زانکٲری دِنہٕ آمٕژ : شیر  گڈِھ ہُند دربار ہال۔ نصرت الاسلام مدرسُک  ہال نُمٲیش گاہُک ہال۔ ایس ۔پی کالجُک  آڈِٹوریم۔ مُجٲہدِ منزِ لُک ہال ۔ ٹیگور  ہال یُس نارٕ بُزۍ سپدنہٕ پتہٕ بییہ تعمیر
کرنہٕ آو۔ ٹورسٹ سٮ۪نٹرٕکۍ زٕہال  نیڈوزہوٹلُک
ہال۔ وومٮ۪ن کالیج امرا  کٔدلُک
ہال تہٕ شیرِ کشمیر انٹرنیشنل  کنونشن
کمپلیکس یِمن مانٹھن مانٹھالن  ہُندذِکر
لذیذ کران کران چھُ فٲضِل مقالہٕ  نگارن
تہذیب محل کہ منصوبہٕ تہٕ تمہ  کہ
بعمل نہ یِنُک مویوٗس کُن حال اوحال  تہ
درج کورمُت۔ یُس کٲشرِتمدنہٕ باپتھ  اکہ
اَلمیہ چھُ۔ زیر  نظر کتابہ منز چھے رحم صٲب سوپوٗرۍ ،  نعمہٕ صٲب ،دیناناتھ نادم تہٕ شہناز رشید  سٕندِ کلامٕچ مۅلہٕ آنکون تہ آمٕژ کرنہٕ۔  فٲضِل مضمون نگار چھِ نہ صرف اہم محقق  بلکہ ممتاز نقاد تہ۔ از تام چھُ تِمو  وارٕیہن شٲعرن ہٕنز تخلیقی صلاحیٔژن تہٕ  تہندس کلامس مۅل تُل کورمُت بلکہ چھُ  تہُند
قلم تہٕ مخصوٗص اسلوٗب گاسہٕ کرٮ۪چن  سۅنہٕ
سٲوۍ کران اَمہ موادٕ علاوٕ چھُ  "" قداوار "" عنوانس تحت صاحبِ کتاب سُند  اکھ انٹروِو تہ تہٕ مرحوم محمد ایوب بے  تابس متعلق اکھ مضمون تہ۔ بہرحال  چھے محمد یوسف ٹینگ سٕنزیہ "" کٲشِر کتاب ""  کٲشرِس
نثری سرمایس منز اکھ مۅلُل تہٕ  معنہ
سوو ہُرٮ۪ر، یِژھوٕے کتابو سٍتۍہیکہ  کٲشرِزبٲنۍ
اوبٮ۪ر گۅبٮ۪ر بوش تہٕ بوَر  حٲصِل
سپدِتھ ۔ ٭٭٭ کٲشرِ  زبٲنۍ ہُند ژُکۍ در "" یِتھٕ  کٕنۍ
ژونگ ژٲنگِس زالان چھُ تہٕ زوٗل چھُ  بنان،
تی گو وارٕ وارٕ بعمل یوان ،اَڈٮ۪و  ژانگٮ۪و
تروو زیادٕ پرٮ۪و ۔ وُنکٮ۪ن اَگر 1952 ءپتہٕ  کٲشرۍ مُصنّف دعویٰ کرن زِاَسہ کور زبٲنۍ  وُسعت پٲدٕ بجا چھُ ، زوٗل بٔنِتھ کس چھُ  روزان یاد گۅڈٕ کُس ژونگ گٔیوو روشن،﴿آلو  ، جِلدٕ 4 ،  شُمار 3 مرزا  عارف
، بہٕ کیازِ چُھس لٮ۪کھان﴾ "" یِم  لفظ چھِ جنّت گار مرزا عارف صٲبٕنۍ ،یِمو  منز ورگہٕ پٲٹھۍ تسٕنز سۅ گراو ، باوَتھ  لبان چھے یۅسہٕ تس یٔمہ عالمہٕ گژھنس  تام دِلس اندر جایُن کٔرِتھ ٲس تہٕ مٔنزۍ  مٔنزۍ اوس سُہ پنہٕ نِس مخصوٗص طنزیہ لہجس  منز اَمیُک اِظہار تہ کران مثالے تَتھ  خطس منز یُس تمٔۍ غلام نبی خیال صٲبس 2000 ءمنز  سوٗزمُت
اوسُن تہٕ "" آلو "" رسالہٕ
کِس  پٲنژِمہ جلدٕ کِس پونژمِس شُمارس منز  شایع سپُدمُت چھُ یا پروفیسر شفیع شوق  سٕندِناوٕ 6 نومبر 1997 ءلٮ۪کھنہٕ  آمُت
خط ۔ ییمیُک ا وڈ حِصہٕ یونیورسٹی  ہٕندِس
انہار رسالہٕ کِس 1998 ءکِس  شُمارس منز چھاپ سپُدمُت چھُ۔ مرزا عارف  سٕنز یہ گراو تہٕ تسُند ملالہٕ چھُ تسٕندِس  یتھ شعرس منز تہ ٹاکارٕ  میانہ  سٍتی آو یتھ باغس بہار یاد  روزیاہ کٲشِرس احسان میون کتَھ  چھے صاف زِ عارف صٲبس ٲس تمہ وُٹکرِ یارٕچ  تہٕ جفا کٔشی ہٕنز یاد تازٕ یۅسہٕ تمٔۍ  کٲشرِ زبٲنۍ ہٕنزِ ترقی خٲطرٕ تحریک شروع  کرنہٕ پٮ۪ٹھٕ، اَمہ تحریکہ ہٕندِس  وونہٕ ژار پراونس تاں، کاڈ کڈنس تہٕ باڈو  ہُرٕراونس تاں، وَژھِ وٲنۍ جہ برداش  کٔر۔ حضرتِ  پیرِ رومی ؒ سٕندِس مریدِ ہندی حضرتِ  اقبالؒ سُند مُرید مرزا عٲرف ۱آو طالبِ  علمی ہٕندۍ سٕے زمانس منز لاہورٕ پیرٕ  سُند یہ د وپ زِ "" کٲشُر چھُ قوم، مگر  اَتھ
گژھِ قومی خودی تہٕ زندٕ قومی زبان  آسٕنۍ﴿آلو  جِلدٕ 4 شمارٕ 3 ﴾ ""  لونچہ  منز
رٔژھرِتھ کٔشیرِ ۔ کتَھ چھے 1943 ءہٕنز  ییلہ پیرٕ سٕندِس د وپِس تعبیر دراو  زِواراہ جکھ تہٕ جِتن کرنہٕ پتہٕ دیُت  وارٕیہو پٔرۍمتٮ۪و کٲشرٮ۪و عارف صٲبنس  نادس داد تہٕ سُہ گو کشمیر بزمِ اَدب نٲوۍ  اکھ ادبی تنظیم بناونس منزکامیاب ۔  پرٔۍمتٮ۪ن کٲشرٮ۪ن ٲس نہٕ کٲشِر زبان  چِکارس کھسان تہٕ تِم کٲشرِس کُن پھِرٕنۍ  ٲس کُڈٕر کٲم،عٲرف صٲبس ۱  بہ
چُھس پیرروٗمی سٕندِس مریدِ ہندی حضرت  اقبالؒ
سُند مُرید ﴿مثنوی  لیلےٰ
ومُصطفیٰ ﴿سرنامہٕ﴾  مرزا  عارف اوس  پننہ جایہ فخٕر زِ تمٔۍ کٔرۍ واراہ قلم  کار کٲشُر لٮ۪کھٕ نس آمادٕ ، یِمو منز  پتہٕ وارٕیہو سٮ۪ٹھاہ تھود مقام پروو  مثالے میر غلام رسول نازکی تہٕ دیناناتھ  نادم۔ نٲدِمَس متعلق چھُ سُہ فخرٕ سان  ونان۔ "" اگر مے پنُن دور یہ پرِژھٕ  زٕپانژٕہَن شیٹھن ؤرۍین کٲشرِ زٮ۪وِ  ییژ خدمتھ کٔرِتھ کیا چھُے ژے ہاو ُن لایق  ، بہٕ ونہٕ اِنتہٲیی خۅشی تہٕ فخرٕ سان۔  دینا
ناتھ نادم۔﴿شیرازٕ  نادم
نمبر ص 58 ﴾  دویمٮ۪ن  زبانن منز لٮ۪کھن والٮ۪ن کٲشرِس کُن  پھِرنہٕ خٲطرٕ زور زار کرنس دوران آو عارف  صٲبس تسٕندے وننہٕ واراہ ٹیوٹھ مُدر  وَننہٕ ، اڈٮ۪و دوپ کٲڈۍ چھِس ڈٔلۍ مٕتۍ  اڈٮ۪و د وپ اُردوٗ زبٲنۍ ہُند چھُ دُشمن  نتے یہ صحب ٹوٗپۍ دِتھ انگریز چالہ  سائنسدانا چُھ تَتھ زبٲنۍپتہٕ لوگمُت  یتھ نہَ رسمُ الخط چھُ، نہٕ علمی تہٕ خاص  ادبی تحریر و خٲطرٕ بِتُر چھُ۔ یہ سورُے  برداش کٔرِتھ روٗد سُہ دنہٕ پنہٕ اَتھ  کامہ پتہٕ ، یوتام کشمیر بزمِ ادب تنظیمہ  ہٕندِ طرفہٕ گُلریز نٲوۍ اُردو کٲشُر  رسالہٕ شایع کرنہٕ آو ، اَمہ کٮ۪ن گۅڈنکٮ۪ن  ترٮ۪ن شُمارن ہُند۔  ترتیب  کار اوس محمد امین کامل،تمہ پتہٕ روٗدۍ  اَتھ پروفیسر محی الدین حاجنی،عبدالحق  برق تہٕ پتہٕ غلام نبی خیال ترتیب کار۔گُلریز  ُک مدیر تہٕ شایع کاراوس محمدصدیق کبروی،  عارف صٲب اوس اَمیُک نگران۔ یہ رسالہٕ  بنیاو تمہ وقتکٮ۪ن سارِنٕے قلمکارن  ہٕندِ اَتھٕ واس سٍتۍ کٲشرِ زبٲنۍ ہٕندِ  خٲطرٕ ترقی ہٕندٮ۪ن تھزرن کُن لانپھ نِنَس  تہ پِلو کرنس کیُت اَکھ د ور نٮ۪مہٕ ڈوکھ  ۔أتھۍ زمانس منز دیُت عارِف صٲبن آلو  پرزٮ۪وَو  کٔلرٲوۍ أسۍ نٔشرٲوۍ أسۍ پننہ  ہنہ نِش ڈٲلۍ ٲسۍ مٔشرٲوۍ أسۍ کو نز  ییلہ آسہ گنجینس پنٕنۍ ویُژ  تھوو شیرتھ بنَو سۅنہٕ سٲوۍ أسۍ کشمیر  بزمِ اَدبہٕ پتہٕ بناوِ تمٔۍ بییہ تہ  واراہ تنظیمہٕ تہٕ وارٕیہن سرکٲرۍ تہٕ  غٲر سرکٲرۍ تمدنی ادارن سٍتۍ روٗد وابستہٕ  ۔ 1948 ءمنز  بنیوو
سُہ مہجورنہ سربرٲہی منز قٲیم  سپدن
والہ کلچرل فرنٹُک گۅڈٕ نیُک جنرل  سیکریٹری
، اَمہ تنظیمہ کور کونگ پوش  رسالہٕ
جٲری تہٕ عارف اوس اَتھ سب ایڈیٹر  ۔کشمیر رِیسرٕچ کونسلُک اوس سُہ داہن  باہن ؤرۍین منتخب صدر تہٕ جموں وکشمیر  اقبال اکاڈمی ہُند تہ اوس سرپرست۔ مرزا  غلام حسن بیگ عارف زاو 13 ستمبر 1910 ءمنز  اننت
ناگ سریہ ہٕندِس کٲڈۍ پوٗرۍ محلس  منز،لاہورٕ
کورُن بی ، ایس ،سی تہٕ علی  گڈھ
آو زالوٗجی منز ایم،ایس، سی کٔرِتھ۔  زندگی
ہٕندۍ 93 بہار  چھٲوِتھ گوو 2004 ءمنز  یٔمہ عالمہٕ ،تمٔۍ کٔر تھدٮ۪ن سرکٲرۍ  عۅہدن پٮ۪ٹھ کٲم، سُہ اوس ریڈیو کشمیرُک  تہٕ جومیُک گۅڈنیُک شیٹشن ڈائریکٹر یہ  عۅہدٕ ترٲوِتھ گوو ٲخرس ڈائریکٹر سری  کلچر سٕندِ حٔثۍ یتہٕ سبکدوش ۔ کٔشیرِ  منز ریشم صنعتس نٔوینہٕ آیہ ترقی دِنس  تہٕ دیاوٕنس منزچھُ عارف صٲبُن واراہ  حِصہٕ، اَتھ سلسلس منزکور تمٔۍ چینُک تہ  دورٕواپس یِتھ لیوکھُن "" میون چینُک سفر ""  نٲوۍ
سفر نامہٕ تہ،انگریزۍ زبٲنۍ  منزلیکھۍتمٔۍ
نہ صرف ریشم صنعٔژ ہٕندِس  وۅتھٕ
بوس متعلق واراہ ساینسی  نوعیتٕکۍ
مضمون بلکہ اسلامیاتس متعلق  تہ لیکِھن کٍتۍ پُر مغٕز مقالہٕ ۔تمٔۍ  کٔرگۅڈنِچہ لٹہ Anatomy کٲ  شُر
روٗپ دِتھ "" آدمۍ مور "" نٲوۍ کتاب  چھاپ،
یہ کران کران پیو و تس اصطلاح ساز  تہ
بَنُن۔ رسم الخط شیرنہٕ خٲطرٕ عشائی  کمیٹی
ہٕندِس أکِس معتبر ممبر سٕندِ حثۍ  یتہٕ
کور عارف صٲبن اَتھ منز تہ پنُن  حِصہٕ
ادا۔ سائنس دان ٲسِتھ اوس نہٕ سُہ  صرف
انجمن ساز،تُمدنی کارکُن تہٕ صحٲفی  یوت
بلکہ اکھ ممتاز ترجمہٕ کار تہ۔ تمٔۍ  أنۍ فارسی ادٕبکٮ۪و شاہکارو منز حضرتِ  شاہ ہمدان ؒ سُند چہل اسرار تہٕ عُمر خیام  سٕنزٕ رُبایہ کٲشُر منظوٗم روٗپ دِتھ  کٲشرٮ۪ن ڈالہ رٔنگۍ ۔ 1958 ءمنز  چھٲپٕن An Anthology of Kashmiri poets یتھ  منز
شٲمل کرنہٕ خٲطرٕ پنہٕ نٮ۪ن کیو بیین  شٲعرن
ہٕنزن درجن واد نظمن انگریزیس منز  ترجمہٕ
کورُن۔ رابندرناتھ ٹیگور سٕندِ Cycle of spring ڈرامہٕ  ہُک ترجمہٕ کورُن "" سونتُک اتہٕ گتَھ ""  ناوٕ۔ہندوستانُک
ٲین کٲشرِس منزپھِرنٕچ  کٲم
تہ کٔر تمٔۍ سۅرگہٕ وٲسۍ پروفیسر  پُشپ
صٲبس سٍتۍ رٔلِتھ ۔ اماپوز بہ حیثیتِ  کارِوۅگُن
کٲشُر ترجمہٕ کار چھُ مرزا  عارف
سُند عظیم کارنامہٕ قرآنِ شریفُک  منظوم
تہٕ نثری ترجمہٕ تہٕ تفسیر ، یُس  شایع
سپُدمُت چھُ۔  مرزا  عارفن چھے نثٕرتہٕ شٲعری ہٕنزِ الہٕ پلہٕ  تمام ونٕتۍ زٲژ پنہٕ نٮ۪ن خیالن تہٕ تجرُبن  ہٕنزِ باؤژ کٲری خٲطرٕ ورتاوِمژٕ،تمٔۍچھول  گۅڈنِچہ لٹہ وارٕیہن ؤنٕتۍ ذٲژن ہُند  پرشٮ۪ہلُن۔ تسٕنزِ وٲنسہ ہُند ویُژ تہٕ  مُژ چھُ تسٕندٮ۪ن تخلیقاتن ہُند انبار  ،یتھ منز اٮ۪سے،تحقیقی تہٕ تنقیدی  مقالہٕ،تبصر
تہٕ تجزیہ ،سائنسی تہٕ  اِسلامی
موضوعاتن پٮ۪ٹھ لیکھۍمٕتۍ  مقالہٕ،
سفر نامہٕ، ترجمہٕ، نعت، حمد،  نظم
، غزل، وژن، واکھ تہٕ ژاکھ ،مرثیہ،  آزاد
نظمہٕ ،قصیدٕ ، انقلٲبی تہٕ قومی  نغمہٕ
،مثنوی تہٕ منقبت پرٮ۪تھ کینہہ  چھُ۔
سُہ چھُ بُنیٲدی طور شٲعر بلکہ پننہ اسلوٗبہٕ تہٕ طرزِ اظہارٕکہ حوالہٕ  اکھ نُمایندٕ شٲعر ،  سُہ
اوس ادب براے زندگی نظریُہک قٲیِل،  تسٕندۍ
کِنۍ گژھِ شٲعری سمٲجی تہٕ اخلٲقی  مقصد
پوٗرٕ کرٕنۍ، سُہ اوس کٲشرٮ۪ن روایٔژن  ہُند
ترجمان تہ تہٕ پاسبان تہ، آزاد  نظمہٕ
آیہ نہٕ تسٕندِس مزازس براہ، غزلُک  پٲز
تہ آو نہٕ تس پزنہٕ پٲٹھۍ لیہ،  حتاکہ
تسٕندۍ کینہہ غزل گٔے عوامس منز  سٮ۪ٹھاہ
مقبول مثالے، رُم گٔیم شیس  بٮ۪گُر
گو بانہٕ میون بیترِ مگر غزل گوئی  منزہیوک
نہٕ تمٔۍ امتیاز پرٲوِتھ۔ اماپوز  عٲرِف
صٲبنس شٲعرانہ ٕ شخصیتس یۅسہٕ صنف  سخن
اکھ شوٗبہ دار ہنگہٕ پھوت وٲٹِتھ  عزت،
وٮ۪قار ، اعتبار تہٕ تھزر بخشان چھِ  ، چھے "" ژاکھ "" یِمن رحمان رٲہی صٲبن "" ژُمِصرٲے ""  ناو
کور مگر عارِف صٲبن و ونُکھ ژاکھ،  ژاکھ
چھِ عارِف صٲبنِس مِزازس گو تہٕ یِمن  منز
چھِ تمٔۍ تَہہ بہ تَہہ تجربہٕ تہٕ  خیال
بٲوۍ مٕتۍ ، رُباعیات لٮ۪کھُن وول  سون
پایہ بوڈ سخنور اوس میر غلام رسول  نازکی
تہ مگر ییتٮ۪ن چھُنہٕ موقہٕ دۅنوٕنۍ  بزرگن
ہٕنزن رُباین ہُند تقوبُل کرنُک۔  ترقی
پسندی ہٕندِس دورس منز لیچھِ مرزا  عارفن
قومی تہٕ اِنقلٲبی نظمہٕ، یِمہٕ  جٲگیردارن،
سرمایہ ِ دارن تہٕ ڈوگرٕ شٲہی  ہٕندِس
کٲشرٮ۪ن پٮ۪ٹھ سپدن وٲلِس ظُلم  وسِتمس
خلاف آسہٕ ، اَمہ دورٕچہ تسٕنزٕ  یاد
گار نظمہٕ چھے دُسہٕ ، ا ہرٕبلُک آبشار  ، بانہٲج بال تہٕ گریوٗس ، موزرینۍ ، شہید  بٔستی، نعرئہ شباب، ترانۂ  وطن  تہٕ
مگر کاروان سون برونہہ برونہہ پکان  گوو
۔دُسہٕ نظمہ متعلق چھُ ممتاز شٲعِر  تہٕ
نٲقد رحمان راہی ونان۔ "" کٲشرِس سماجس  منز
محنت تہٕ مٮ۪حنٔژ ہٕندِس استحصالس  متعلق
یِمن موضوعن مرزا عارفن شعرُک جامہٕ  و
ولمُت چھُ، تِمن منز چھِ دُسہٕ اکھ مٲرۍ  منزنظٕم
،یتھ پننہ بُربُکہٕ آمٕژِ لیہ،  وٮ۪گلہٕ
وُنہ لہجہ تہٕ خلوکھ ہار لفظٕ  ژٲر
تہٕ تخلیقی وحدٔژ ہٕندِ لحاظہٕ عٲرِفنس  کلامس
منز تھٔز جاے چھے ۔﴿کہہ  ؤٹ
،رحمان راہی ص 186 ﴾  "" ۔  اماپوز 1976 ءپتہٕ  ییلہ
تمٔۍ غریبَن غُرباتن پٮ۪ٹھ نوٮ۪و  نوٮ۪و
طریقو استحصال سپدان وُچھ، نٔوِس  جمہوری
نظامس ہیژن پنہٕ نٮ۪ن شعرن اندر  پُرنہ
تام خبر۔ از تام چھے تسٕنزٕ نومہٕ  شعرٕ
سومبرنہٕ شایع سپدیمٕژ  : رموزِعارف﴿ 1984 ئ﴾  ،  بانگِ
اول﴿ 1954 ئ﴾  آگر  وونۍ﴿ 1971 ئ﴾  ،لولہٕ  ویژار﴿ 1984 ئ﴾  عالم  آشوٗب ، یوسُف نامہٕ، نغمۂ دِل،  بُجرُک بہار۔ یِمن  سارِنٕے شعرٕ مجموٗعن اندر چھے یہ کتَھ  نٔنۍ تہٕ ٹاکارٕ زِمرزا عارف اوس اکھ یژھِ  پژھِ وول مسلمان تہٕ رسولِ رحمت صلی اللہ  علیہ وسلم سُند عاشق، تسٕندۍ بے شُمار  ژاکھ تہٕ واراہ نظمہٕ چھے حُبِ رسولِ  مقبول سٍتۍ بربُکہٕ  دوچھِنۍ  کھووُرۍ مے چھُم اللہ محمد بٔہ  زَن چُھس کعبہ قوسینَس اندر مد اِللہی  کیا وُچھان چُھس کیا ونان چُھس بٔہ  کیا
چُھس کانہٕ چُھس یِم میٲنۍ سرحد ٭ نیندرِ  وُزنوونس دوپُن عٲرِف نوٗر  چُھس جاے دِم مے سینس منز چشمہٕ  ؤنزمَس دوپُس مے بِسم اللہ ان  ژٕ تشریف بیہہ مدینس منز ٭ یُتُے  یوت نہٕ زِ مرزا عارف صٲبس آو "" آدٕمۍ مور ""  کتابہ
ِ پٮ۪ٹھ کلچرل اکاڈمی ہُند ایوارڈ  دِنہٕ
تہٕ لولہٕ ویژار کتابہ میوٗل تِمن  ساہتیہ
اکاڈمی ایوارڈ، یا 1974 ءمنز  آو تِمن کلچرل اکاڈمی ہُندِ طرفہٕ اعزٲزی  خلعت تہ عطا کرنہٕ، کٔشیرِ منز تہٕ کٔشیرِ  نیبر تہ آیہ تِمن ادبی تہٕ ثقافتی تنظیمو  دٔسۍ عزت افزٲیی کرنہٕ بلکہ چھُ تسٕندٮ۪ن  علمی
، ادبی، ثقافتی کارنامن ہُند اعتراف  تسٕندٮ۪و
مۅمتاز تہٕ پایہ بڈٮ۪و ہم عصرو  تہ
فِکروفن تہٕ مرزا عارف سائیٹسٹ پویٹ Mirza Aarif Scientist poet نٲوۍ  کتابن
منزتہ کورمُت ، حتاکہ غلام نبی  خیال
سٕندٮ۪ن لفظن منز۔ عٲرف  چھُ اکھ مٲہر سائنسدان ، اکھ ژُکۍ درماہرِ  زبان ، اکھ درد مندو طندار ، اکھ صاحبِ  دِل تہٕ صاحب فضیلت ادیب ، شٲعر، نقاد،  محقِق تہٕ توٲریخ دان۔ ﴿آلو،  جلٕد 5 ،  شمارٕ 5 ، 6 ،ص 42 ﴾ "" ضروری چھُ زِ مرزا عارف سٕندٮ۪ن ادبی کارنامن  تہٕ تسٕنزِ بسیار پاسل شخصیٔژ ہٕندٮ۪ن  مختلف گوشن ییہ دِل دِتھ سام ہٮ۪نہٕ،  چھل تہٕ چھٲنۍ دِنہٕ، تُلنے تہٕ وٮ۪ژھنے  کرنہٕ، نتہٕ روزَو أسۍ تسٕندۍقرضدار  اماپوز یہ صبر آزما کٲم چھے بل بِتُر تہ  منگان تہٕ بوزٕ شوژ تہ تِکیازِ بقولِ  ممتاز محقق تہٕ ناقد محمد یوسف ٹینگ۔ عارف  چھُ وُہمہ صدی ہٕندِ کٲشرِ ادبُک متن  تہ تہٕ میزان تہٕ ، توژھ تہ تہٕ توٲریخ  تہ۔﴿راش  ص 171 ﴾  مرزا  عارفن چھے نثر تہٕ شٲعری ہٕنز الہٕ پلہٕ  تمام ونٕتۍ زٲژ تجربن تہٕ خیالن ہٕنزِباوَتھ  کٲری خٲطرٕ ورتاوِمَژٕ، اوَے چھے تسٕندِس  شعری تخلیقن ہٕندِس انبارس منز واریاہ  مثنوی چالہ نظمہٕ تہ موجود تہٕ کینہہ  لۅکچہ بجہ مثنویہ تہ۔ مثنوی ہٕنز یِہے  فارم یٔژ پٲٹھۍکاپہ أنِتھ تہٕ کامہ  لٲگِتھ اوس تمٔۍ قرآنِ مجیدس کٲشُر منظوم  ترجمہٕ بامل اَنہٕ نٕچہ بابرکت ،باسعادت  پوز مُشکل تہٕ صبر آزما کامہ واریاہ کال  برونہہ "" احسن القصص "" نظمٲوِتھ دس تُلمُت  ، الحمد اللہ تسُند قرآن مجیدُک منظوم  تہٕ نثری ترجمہٕ چھُ وۅنۍ شایع تہ  سپدیومُت۔ 1946 ءیَس  منز "" رموزِعارف "" شعرٕ سومبرن شایع کرنہٕ  پتہٕ ترٲو مرزا عٲرفن پنٕنۍ گۅڈنِچ مثنوی  "" لیلےٰ
و مصطفےٰ "" بازر۔ گۅڈنکہ پھِرِ  آیہ 1947 ءمنز  اَمچہ
اکھ ساس کاپیہ چھاپنہٕ۔ کٲشرِزبٲنۍ  منزچھے
مثنوی نگٲری ہٕنز پرٲنۍ تہٕ  دٔرروایت
موجود، بزمیہ تہٕ رزمیہ مثنوی  چھے
لٮ۪کھنہٕ آمژٕ،اماپوز "" لیلےٰ ومصطفےٰ ""  چھے
پننہ قٕسمٕچ گۅڈنِچ تہٕ ٲخری مثنوی۔  رٮ۪وایتی
طور چھُ سانٮ۪ن لولہٕ مثنوین  منز
عام ہندوستٲنۍ فِلمن ہٕنز کہٲنین  ہٕندۍ
پٲٹھۍاکھ عاشق ، معشوق تہٕ تِہندۍ  مددگار
تہٕ کژھ کۅیہ کردار آسان۔ عاشق  چھُ
معشوقس حٲصِل کرنٕچہ کو ششہ دوران  باضے
جانہٕ مرگ تہ گژھان تہٕ باضے وٲصِل  سپدنس
منز کامیاب تہ، یِہندِس جنسی عشقس  چھِ
سمٲجی، فطری یا مٔنزۍ بالا فطری ٹھٔرۍ  تہٕ
ٹھاکھ تہ بُتھِ یوان، کینہہ تِژھٕ  لولہٕ
مثنویہ تہ چھے اَسہ یِمہٕ مجٲزی  عشقچہ
ہیرِ کھٔسِتھ حقیقی عشقس تام واتہٕ  نٕچ
ژینہٕ وَن دِوان چھِ۔ اکثر مثنویہ چھے وۅپر زبانو پٮ۪ٹھٕ ترجمہٕ کرنہٕ آمٕژ  یا تہٕ چھے تِمن ہُند تلخیص۔ جنگنامہٕ  تہ چھِ اَسہ د ویمٮ۪و زبانو پٮ۪ٹھے پہہٕ  أنۍمٕتۍ، اماپوز مقبول کرالہ ٕ وٲرۍ  سٕنز "" گریسۍ نامہٕ "" مہدی ترالی سٕنز "" اعجازِ  قرآن "" ، حبیب اللہ ٹھوکر سٕنز الہ ٕ شہر  تہٕ مرزٕ میرُن مۅقدم نامہٕ بیترِ چھے  کٔژ تامٕے مثنویہ یِمن منز احتجاج ،  بغاوت تہٕ ظلم و سِتم باوَتھ لبان چھُ،  مثنوۍین ہٕندِس اَتھ سٲرۍسٕے منظر نامس  منزچھے مرزا عارف سٕنز مثنوی بیون بدوٗن  تہٕ منفرد۔ اَتھ منز چھُ زمینی لولس ،مٲلِس  ماجہ تہٕ بینہ بٲے سٕندِس محبتس پٮ۪ٹھ  جہادس تھود درجہ دِنہٕ آمُت ، اتہ چھُ  جنسی جذبہٕ تہ، خوٗنی رشتہٕ تہ،نِسوٲنی  حُسن تہ تہٕ جہاد تہ۔ مثنوی  ہُندخُلاصہٕ : دپان  یتھ زمانس منز ترُکن، اٹلی سٍتۍ جنگ سپدان  اوس تہٕ عرب ٲسۍ اَتھ جنگس منزتُرکن  لرِلوراِٹلی ہٕندِس فوجس سٍتۍ لڈان ، بن  غازی نٲوۍ جایہ اوس اکھ عرب پہلوان  روزان،أمِس ٲسۍ سَتھ نیچوۍ کٍنِسس أکِس  اوسس ناو مصطفےٰ ۔جہادُک ڈُمہٕ ڈُمہٕ  وزان وزانٕے درایہ مصطفےٰ سٕندۍ شٮ۪نہٕ  وے بٲے جہادَس ،مصطفےٰ روٗد جہادٕ نِش  لوب۔أمِس اوس مامہٕ تٕرِ بینہ سٍتۍ عشق  گومُت، مامہٕ تٕرِ بینہ اوس ناو لیلےٰ۔  لیلا یہ ہُندمارٕ موت اوسُس جہادس نیرنس  ٹھرِ یوان۔مول موج، بینہ سٲری لٔگِس  لعنہٕ طعنہٕ کرنہ۔ نامردی تہٕ بے غٲرتی  ہٕنزٕپامہٕ دِژہَس،جہادٕچ اہمیت تٲرہَس  فِکرِ لیلےٰ ٲس یہ سورُے گفتگو بوزان ،  تمہ و ون سارِنٕے تھی پنہٕ نِس عاشقس زِ  جہادٕ وِزِ چھا نٔجدٕ موت لاگان، عام  زنانن ہُند مَہر چھُ یوان زر تہٕ زیور  مقررکرنہٕ اماپوز بہٕ چھس مُجٲہدکو ر  ہرگاہ میون لول چھُے تیلہ چھَسے بہٕ پنُن  مہر پانہٕ مقرر کران جہادس نیر تہٕ داہ  دشمن کرُکھ مارٕ، یۅہے چُھ میون مُہر۔  یِتھٕ پٲٹھۍچھُ مصطفےٰ جہادس نیران،  واریاہ دُشمن قتل کٔرِتھ چھُ چھۅکہٕ لد  گٔژِھتھ بے ہوش گژھان ، لیلےٰ تہ چھے  مردانہٕ رخ لٲگِتھ مٲدانِ جہادس منزآسان۔  سۅ چھے پنہٕ نِس چھۅکہٕ لد یاوَن رایس  تُلان ، دارو دواکران تہٕ ٲخرس تس سٍتۍ  خاندر کران۔ وٮ۪ژھنے  تہٕ تُلنَے : لیلےٰ  تہٕ مصطفےٰ نٲوۍ یہ لۅکٕٹ مثنوی چھے از  تام ترییہ لٹہ چھاپ سپٕز مٕژ، 1947 ءمنز  اکھ
ساس کاپیہ، 1969 ءمنز  پنداہ
شتھ کاپیہ تہٕ 1990 ءمنزاکھ  ساس
کاپیہ۱۔شعرن ہٕنز گرند چھَس فقط  أکِس
ہتس تہٕ پانژنمتھن تام واتان ، ونہٕ  وُن
عنوانس تحت چھِس بییہ تہ نو شعر  ،یِم نہٕ چھِ وَنہٕ وُن تہٕ نہ چھِ اصل قِصُک
حِصہٕ بٔنِتھ ہیکۍمٕتۍ،یِم نو شعر  چھِ
بٔلۍ لٮ۪کھنہٕ آمٕتۍ تہٕ مثنوی منز  شٲمل
تہ کرنہٕ آمٕتۍ۔ مرزا  عٲرفن چھے یہ مثنوی کمال یاونس منز تخلیق  کٔرمٕژ یاوُن چھُ زندگی ہُند سُہ دور  ییلہ جنسی جذبُک تژرتہٕ حُسنس ویوٗر  تُلنُک مژر طوٗفٲنۍ دٔریاوٕکۍ پٲٹھۍ  بٔٹھۍ تہ سوتھۍ ژٹہٕ نُک مٲیل آسان چھُ،  یۅہے چھُ وق ییلہ کھور تہ ڈلہ تہٕ  رِکٕنۍ تہ ہیکہ گٔژھِتھ اَسہ ٲس لولہٕ  داستان منظوم کرنٕچ روایت موجود تہٕ  عٲرف ہیکہ ہاکُنہ تہ جنسی قصٕس وسیلہٕ  بنٲوِتھ یاونس منز  وَچھُک  وُپھاٹھ
ژٔھٹِتھ ،اماپوز تمٔۍ کٔر روایتس  سٍتۍ
بُتھۍلاگے یاونُک حوصلہٕ اوسُس  ڈٔکھس
تہٕ لوگ جہادُک مۅل مرتبہٕ لوٗکن  تام
مثنوی ہٕند ؤسیلہٕ واتناونہ۔ یہ چھُ سُے مرزا عارف ییمۍ ترقی پسندی ہٕندِس  دورس منز نہ صرف دُسہٕ موزرینۍ، بانہٲج  بال تہٕ گریوٗس ،اہرٕ بلُک آبشار ہشہ  انقلٲبی نظمہٕ لیچھِ بلکہ نعرئہ شباب  تہٕ
انقلاب ہوۍ جنگی ترانہ ٕ تہ دِتِن  ۔نیا کشمیر کہ خابُک تعبیر ژھارنہٕ  مۅکھٕ "" البانہ وٲلِس جنڈس "" استعارٕ تہٕ  علامتھ
بنٲوِتھ چُھ شخصی راجس خلاف ونان  ژٕ  چھُکھ کٔشیرِ ہُند جوان تُلن  ژے چھُے آلُک نِشان وُچھان  ژے کُن درُس جہان شہید  نوجوان
بن وۅنۍ  گو توجہ طلب نۅکتہٕ چھُ زِ تمٔۍچھُنہٕ  کُنہ جایہ تہٕ تِمن نظمن منز "" جہاد ""  لفظ
تتھ سیاق و سباقس منز ورتوومُت ،یتھ  سیاق
سباقس منزیہ لفظ مثنوی لیلےٰ و  مُصطفےٰ
ہَس منز ورتاونہٕ آمُت چُھ، اتہ  چھُ
یہ پوٗرٕ قرٲنی اصطلاحکِس معنہ یس  منز
ورتاو لبان۔ اَتہ نہٕ چھُ جنسی جذبُک  تژَر
سوتھرس پٮ۪ٹھ یوان تہٕ نہٕ چھُ ترقی  پسند
تحریکہ ہٕندٮ۪ن خیالن ہُند باس  لگان
،یہ چھُ پوز زِ اَتہ تہ چھُ قوم  تہٕ
وطن گژھان نظرِ مگر اتھ سٍتۍ چھے  جہادٕچ
سۅے تشریح یۅسہٕ اَتھ مُحدثَو تہٕ  عٲلمو
کٔرمٕژ چھے ۔ وُچھِو : زندگی  ہُند ویوژ مسلمانس جہاد زندگی  اسلام کُفرس سوٗر ساد فرض  اَوٕ کِنۍ پرتھ مسلمانس جہاد فِتنہ  نادانس تہٕ شیطانس فساد مِلّتس  ، مالس تہٕ عزت و عصمتس رٲچھ کرنُک تہٕ  کرناونُک
موثر رول کِتھٕ کٔنۍ چھے باغیرت  زنانہٕ
ادا کران تہٕ تِہندِس نصیحتس  منزکوتاہ
اثر ہیکہ ٲسِتھ، یہ سورُے چھُ  اَتھ
مثنوی منز نظرِ گژھان،ماجہ ہُند  رول
وُچھِو  قومہٕ  کِس مالس امانت دار موج نوجواں  فوجس سپاہ سالار موج مۅردٕ  قومَس زِندٕ کرِ دلدار موج شیر  چٲوِتھ شیر کرِ ہُشیار موج یٔہے  موج چھے مصطفےٰ ہس ونان  حٲف  تس مردس جوانس کٲہلَس دُشمنِ  دینس  غدارس
جٲہلس مِلتُک  وطنُک ییمِس احساس کم یُس  بے غٲرت ہٮ۪تھ ژٔھری وسواس غم آسہ  وطنس منز زبردس اِنقلاب بے  حمیّت مردِ آہن محوِ خواب فاطمہ  چھے ییمہ آیہ مصطفےٰ ہس غٲرتھ اَنان : بایہ
میانیو ضایہ مو کر زندگی روزِ  محشر ما تُلکھ شرمندٕگی کیا  ونکھ پرژھنے ژے ییلہ تتہ آنجناب شرمہ  سٍتی ماگژھکھ تَتہ آب آب غٲزِیو  کھییہ گولہ نامردو کباب خونِ  دِل چیوو غٲزیو، لانژھو شراب زندگی  نو بایہ میانیو کھٮ۪ن تہٕ چن زندگی  ہو چھے شہیدن غازین وۅتھ  کمر کس بایہ اَسہ دِل شاد تھاو زورِ  حیدرؓ زور خالدؓ یاد پاو ییمہ  مثنوی ہٕنز چھے یہ تہ اکھ خصوصیت زِ  روایتی مثنوی ہٕندۍ اجزاے ترکیبی چھِ  اَتہ موٗلے مٔشراونہٕ آمٕتۍ ، اَتہ نہ  چھُ وجہہ تصنیف ،وجہہ تالیف ، حمد ، نعت  تہٕ منقبت تہٕ نہ چھے کُنہ جایہ مالا  یٲنی ورتاونہٕ آمٕژ۔ افسانوی رنگ آمیزی  چھنہٕ اَتہ کانہہ جاے دِنہٕ آمٕژ۔ یہ مثنوی
نہ چھے تٲلیف تہٕ نہ ترجمہٕ ،أکِس  مۅخصر
گۅڈٕکتَھ منز چھُ مرزا عارف لٮ۪کھان  زِ "" اَمہ قصُک اوس مے ذٮ۪ہنس پٮ۪ٹھ نقش  ، یہ نہَ چھُ تالیف تہٕ نہ ترجمہٕ ،یہ آو مے آوٕ مۅکھٕ خۅش زِنہَ
اوسُس بہٕ تِمن  دۅہن
بے عملی ہُند شکار تہٕ نہ چُھس از اَ  میُک
قٲیِل ،سنیاس ، بن باس ، گۅپھ تہٕ  غار
رٹن وٲلۍ چھِ پنہٕ نی یوت باپتھ ابدی  زندگی
ہٕندِس تلاشس منز آسان۔ مردِ مومن  چھُ
پانہٕ تہ باعمل آسان تہ اَمہ کُے  پیغام
بیین تہ دِوان، اکہ مکمل ، بامقصد  تہٕ
صالح زندگی ہُند "" ۔ ﴿  مثنوی  لیلےٰ
مصطفےٰ ۔ص 5 چھاپ  ۔ 1990 ئ﴾ یہ
کس چھنہٕ خبر زِ شٲعری منز چھُ مرزا عارف  مقصد
یتُک تہٕ افٲدیتُک قٲیِل روٗدمُت  ،سُہ چھُ حرکت ، جہد ، عمل تہٕ مقصد زندگی  ہُند لُب لُباب مانان، اوے و ون از برونہہ 51 ؤری  تنہا
انصٲری ین زِ "" مرزا  عارف
سٕنز اَتھ مثنوی پٮ۪ٹھٕ غورو فِکرکرنہٕ  پتہٕ
چھُ مانُن پٮ۪وان زِ تسٕندِس طبیعتس  پٮ۪ٹھ
چھُ علامہ اقبال ؒسٕندِ فکرو فنُک  تہٕ
فلسفُک اثر "" ۔ ﴿گلریز 1952 ئ﴾ کُلہُم  پٲٹھۍ چھِ مثنوی منز شے کردار، مول،مصطفےٰ  ، مُصطفےٰ سٕنز موج، فاطمہ ، لیلےٰ۔قصٕس  چھِ
ترے کو نج مُصطفےٰ یُس لیلےٰ یہ ہُند  عاشق
چھُ، لیلےٰ یۅسہٕ مُصطفےٰ سٕنز معشوق  چھے،مول
،موج تہٕ بینہ،یِم جہادٕکِس  حقس
منز چھِ ، ٲخرس پٮ۪ٹھ چُھ اَتھ ترکو نجل  دٔلیلہ
منز پرتھ کُنہ کو نجُک کردار  پنُن
پنُن مقصد پراوان ، اماپوز اَمہ  ترکو
نجل دٔلیلہ ہُند عنوان چھُنہٕ منہٕ  مون،
شاید چھنہٕ شٲعرن شعوری طور، اَتھ  خٲطرٕ
دِلچسپ عنوان ژھارنٕچ کو شش کٔرمٕژ۔  وۅنۍ
گو 1969 ءمنز  اوس
عارف صٲبن اَتھ "" شانِ مومن "" ناو  تھوومُت
تہٕ اَمی ناوٕٲسن شایع تہ کٔرمٕژ۔  ترُکو
نجل قصٕکۍ سٲری کردار چھِ اَلہٕ  پلہٕ
کُنہ سٕے سوتھرس پٮ۪ٹھ وۅتلان  یودوَے
زَن مصطفےٰ قٕصُک ہیرو چھُ تہٕ  لیلےٰ
ہیروئن ، تاہم چھِنہٕ تِہندۍ کردار  زور
دارپٲٹھۍدویمٮ۪ن کردارن ہٕندِ کھۅتہٕ  تھود
وۅتلِتھ ہیکۍ مٕتۍ ، اتھ ہیکہ شاید  یہ
تہ وجہ ٲسِتھ زِ دٔلیلہ ہُند مرکزچھُ  جہاد
تہٕ جنسی عشق چھُ ہیرو سٕندِ حیثیتہٕ  لعنہٕ
طعنہٕ تہٕ پامہٕ و وترِ سٍتۍ گۅڈَے  کمزور،
ڈیول ،پول تہٕ ناپسندیدٕ بنان۔  بییِس
کُنہٕ ہس ہے گٔژھۍ زِمثنوی ہٕندِس  روایتی
طرزِ اظہارس بُتھ پھِرِتھ ما چھے  مرزا
عارف سٕنز یہ دٔلیل مثنوی ہٕندِس  وانگس
منزیِوان ، یہ ماچھے محض اکھ زیٹھ  أکۍسٕے
بحرِتہٕ وزنس منزلٮ۪کھنہٕ آمٕژ  نظم؛وۅں
گو اَمہ قبیلچہ واریاہ لۅکچہ  مثنوۍیہ
چھے ضروٗر اَسہ نِش موجود تہٕ  یِمن
بہرحال مثنوۍ یے وننہٕ یوان چھُ تہٕ  یِمو
منزٕ کٔہۍ یا مرزا عارف سٕنزِاَمہ  مثنوی
پتہٕ لٮ۪کھنہٕ آمٕژ چھے۔ مرزا  عارف سٕنزِ اَتھ مثنوی منز چھے زبردس  روٲنی موجودپرٮ۪تھ مصرعس منز چھُ زور  تہ جوش ،تعجب چھُ جوان شٲعر س کٍژاہ تھپھ  چھے کٲشرس لفظہٕ و وترس تہٕ محاورس پٮ۪ٹھ،  سٲرۍسٕے مثنوی منزچھِ دُردانہٕ ہوۍ چُس  تہٕ چاق و چوبند الفاظ تہٕ محاورٕ وٲلۍ  شعر موجود۔مثنوی ہٕندِ چھاپ گژھنہٕ  پٮ۪ٹھ از تام گٔیہ 56 ؤری  ، یِمن ؤرۍین کوڈ نہٕ مرزا عارفن لیکھنس  زانہہ
تھکھ تس ٲس بُنیاد موجود ،تجربہٕ  ،مشاہدٕ تہٕ ورتاو سٍتۍ بنیووسُہ سون  زباندان تہٕ تسُند لفظٕ راش چھُ یٔژ مۅلُل  اوے چھُ محمد یوسف ٹینگ ونان۔ "" مے  چھُ
ظۅن ہیوٗ زِ یِنہٕ وٲلِس زمانس منز  آسہ
پرانٮ۪ن اُردوٗ وۅستادن ہٕندۍ پٲٹھۍ  لفظُک
صحت تہٕ سواد وُچھنہٕ خٲطرٕعٲرفن  کلام
تہ آگرُک نیب ژھانڈنہٕ خٲطرٕ  ورتاونہٕ
یوان "" ۔  ﴿راش  ص
نمبر 173 ﴾  نوم  شعر وُچھِو نمونہٕ رٔنگۍ  چھا  گبٮ۪ن ہٕندۍ پٲٹھۍ روزان شیرِ نر لولہٕ  پیالن کو ت بے خۅد تھوونکھ کھارِ  سر دارس یُسُے سردارسُے شیرِ  لٲگِتھ شیر یودوَے چھُکھ دلیر سوونکھ  ہاپت اَشُد زن کھیوونکھ ٭٭٭ کتاب  نامہٕ :- 1 ۔  راش۔ محمد یوسف ٹینگ 2 ۔  آلو﴿فایل﴾  ،محکمۂ  انفارمیشن  کشمیر 3 ۔  شیرازٕ ، اکتوبر 1995 ءکلچرل  اکاڈمی 4 ۔  فکرو فن۔ریسرچ کونسل 1990 ئ 5 ۔  مرزا عارف سائنٹسٹ پویٹ۔ ریسرچ کونسل 1990 ئ 6 ۔  انہار۔ کٲشُر شعبۂ  کشمیر  یونیورسٹی 7 ۔  گُلریز۔ فایل، کشمیر بزمِ ادب 8 ۔  کٲشر ادبُک توٲریخ۔ پروفیسر شفیع شوق ،  ناجی منور 9 ۔  احوال نامہٕ۔ کٲشُر شعبۂ  کشمیر  یونیورسٹی
سرینگر۔ 10 ۔  کَہہ
ؤٹ۔ رحمان راہی امین  کامل صٲب ٲسۍ گۅڈٕ گۅڈٕ اُردو پٲٹھۍ لیکھان  ۔ پانہٕ چھِ ونان زِ "" گۅڈٕ
گۅڈٕ اوسُس  بہٕ اُردو پٲٹھۍ لیکھان۔ فراق گورکھپوری  تہٕ علامہ اقبالؒ سُند اوس مے سٮ۪ٹھاہ  اثر 1947 ء تام  یُس
کلام مے لیوکھ سُہ گوو ضایہ۔ مہجوراوس  مے
سخ کو شِش کران زِ ژٕ لیکھ کٲشر ۍ  پٲٹھۍ۔مے
زَن اوس نہٕ رۅے سمان ۔ییلہ  مہجور
صٲب 1952 ءمنز  رحمتِ حق سپُد، مے لیوکھ تٔسۍ پٮ۪ٹھ  گۅڈنیُک مرثیہ۔ بہٕ کورنس نہٕ کٲشرِس  منز کٲنسہ أکۍ متٲثر۔ یوتام نہٕ کٲنسہ  ہُند نظریہ مے ہٹہ وَسہ بہٕ کرنہٕ  ہنگتہٕ منگہٕ قبول۔ غزلس منز کور مے حقیقت  پسندی
ہٕندِس دورس منز روٗمٲنی رنگ اختیار  ۔ مے کور روایتی مزازٕترک، یہ رنگہٕ ر وٹ  پتہٕ ساروٕ ے "" ۔ ﴿  آش  ،جِلدٕ 1 شُمارٕ 5 ۔ 2006 ئ﴾۔ اللہ  تعالیٰ ہن چھے کٲمل صٲبس بے پناہ تخلیقی  صلٲحیژ عطا کرِمژٕ۔ تہنز یِمہٕ صلٲحیژٕ  آیہ کٲشرِ ادٕبکہ توٲریخ کس أکِس خاص  موڈس پٮ۪ٹھ اَتھ زبٲنۍ تہٕ ادبس بکار۔  اَتھ زمانس منز اوس باصل ٲحیت شاعرو علاوٕ  عٲلِم تہٕ زباندان نثر نگارن ہُند سخ  ضروٗر تھ ۔أسۍ چھِ وُچھان زِاَتھ زمانس  منز اوس خالٕے کانہہ ادیب یا شٲعر ،یُس  اکی صِنفہ ہٕندِس ٹِکلس سٍتۍ گٔنڈِتھ  آسہ ہا ۔ یۅہے اوس ویلہٕ تہٕ وق ییلہ  کٲشِر زبٲنۍ تہٕ ادبن وۅتھٕ واشرس کُن  قدم
تُلن ہیوت ۔ شخصی راج اند واتہٕ نس  سٍتۍ
اوس پرٮ۪تھ کانہہ چیز تبدیلن ہُند  تہٕ
نورُک طلبگار ۔ نٔوۍ مضمون ،نٔوۍ  موضوع
تہٕ نِو صِنفہٕ گٔیہ متعارف۔ ادیبن  تہٕ
شٲعرن پیوو پرٮ۪تھ کینہہ پانے بنُن۔  پرٮ۪تھ
کٲنسہ وہرٲوۍ پرٮ۪تھ صِنفہ کُن  اتھٕ،
افسانہٕ نگارس پیوو شٲعر تہ بنُن  تہٕ
نٲفذ تہ۔ شٲعرس پیوو محقق تہ بنُن  تہٕ
ترجمہٕ کار تہ۔ ترجمہٕ کارس پیوو  ترتیب
کار تہ بنُن تہٕ ناول نگار تہ۔کٲشرِ  ادبٕچہ
لرِ لٲج پرٮ۪تھ کٲنسہ سیر سیر  تہٕ
لٔر گٔیہ تھدان۔ وارٕ وارٕ ہیوت  واریِہو
أکۍسٕے ادبی صنفہ کُن ژ ور توجہ  کرُن۔
کینژَس کالس اَتھ لرِ سیر سیر  پِلونہٕ
خٲطرٕ نٮ۪مہٕ ڈکھِچ کٲم دِنہٕ  پتہٕ
پھٹرٲوۍ کینژَو قلم تہ۔ اماپوز  کینہہ
بالہٕ ہزٲرۍ چھِ تِم تہ یِمو پرٮ۪تھ  صِنفہ
ہٕندِ فنُک پٲز لیہ ا ون۔ زبٲنۍ  تہٕ
ادبس معیارٕ ، مٮ۪قدارٕ تہٕ اعتبارٕ  رٔنگۍ
تھٮ۪کُن لایق پوشہ وُن ہُرٮ۪ر  کور۔
تِتھۍ کارنامہٕ أنِکھ بعمل زِ خاص  امتیاز
پرووُکھ۔ یِمن بالہٕ ہزارٮ۪ن منز  چھِ
بقولِ خود "" مردِ زبان "" تہٕ "" غزلہٕ  بنجٲرۍ "" امین کٲمل تہ اَکھ۔ یِم سانٮ۪ن  پیش رو روایت ساز ادبین تہٕ شٲعرن ہٕنزِ  تگہ منز تھزرس پٮ۪ٹھ جاے پرٲوِتھ چھِ۔ حٲرانٕے  چھُ گژھان انسان یہ وُچھِتھ زِ کٲمل  صٲبنس ذٮ۪ہنہٕ پِٹارس منزکیا کیا چھُنہٕ  اوسمُت ۔ تہنز تخلیق کٲریہ ہٕنزِ کوندِ  ہُند جوش روٗد الہٕ پلہٕ نٮ۪صف صٔدی کھۅتہٕ  تہ زیادٕ کالس قٲیم۔ مرد یادمِس کٲمل  صٲبس چھُ علمی تہٕ ادبی دم خم یتھ وٲنسہ  منز تہ موجود، وۅں گوو شعر گوئی چَھکھ  وۅنۍ ترک کٔرمٕژ۔ ییمیُک گۅڈٕ "" مَس مَلر ""  شعرٕ
سۅمبرن چھے تہٕ لٮ۪کھُت "" یِم میٲنۍ  سۅخن "" شعرٕ مجموعہٕ۔ کٲشرِ زبٲنۍ تہٕ  ادبُک کانہہ شعبہٕ چُھنہٕ یتھ منز نہٕ  تہنزِ کامہ ہُند حوالہٕ لٲزمن دیُن چھُ  پٮ۪وان۔ آیندٕ تہ روزِ یہ سلسلہٕ جٲری۔  أہنزن شایع شُدہ کتابن ہُندفہرست چھُ  واریاہ زیوٗٹھ : 1 ۔  شعرٕ  مجموعہ : 1 ۔  مس مَلر﴿ 1955 ئ﴾  ۔ 2 ۔  لوٕتہٕ
پروٕ﴿ 1965 ئ﴾  ۔ 3 ۔  بییہ سُے پان﴿ 1967 ئ﴾  4 ۔  پٔدِس پود ژھاے ﴿ 1972 ئ﴾  5 ۔  یِم میٲنۍ سۅخن﴿ 2007 ئ﴾  ۔  2 ۔  تحقیق  تہٕ
ترتیب : 1 ۔  صوفی شٲعر ، ترےے جلدٕ﴿ 65-1964 ئ﴾۔ 2 ۔نوٗر  نامہٕ﴿ 1966 ئ﴾ 3 ۔  کٲشرِ اَس ترایہ ِ﴿ 1982 ئ﴾۔ 4 ۔  روٗحٲنی فلسفہٕ﴿ 1984 ئ﴾۔ 5 ۔  کُلیاتِ حبہ خاتون﴿ 1995 ئ﴾۔ 6 ۔مہجورنٮ۪ن  بونٮ۪ن تل﴿ 1999 ئ﴾۔ 3 ۔  ترجمہٕ : 1 ۔  بہا اللہ تہٕ نوو زمانہٕ﴿ 1957 ئ﴾  ۔ 2 ۔  زٕژٕ ہلم﴿ 1974 ئ﴾  3 ۔  ڈاک گھر ۔ 4 ۔  رازٕ تہٕ رٲنۍ 4 ۔  سٹیج  ڈراما : 1 ۔  حبہ خاتون۔ 2 ۔  زِنۍ
مزوٗر۔ 3 ۔  پگاہ
چھُ گاشدار ﴿ 1 تہٕ 2 ڈراما  چھِ شایع گژھن﴾  5 ۔  اوپیرا : 1 ۔  بومبر تہٕ لولٕر ﴿ریڈیو  پٮ۪ٹھٕ نشرسپُدمُت﴾۔ 6 ۔  ریڈیو  ڈراما : 1 ۔  دٮ۪د رٲنۍ ۔ 2 ۔  مۅمہٕ
سٕژ ﴿ریڈیو  ڈراما چھ تِمو واریاہ لیکھۍمٕتۍ ، یِم  نہٕ چھاپ سپدیمٕتۍ چھِ﴾۔ 7 ۔  اچھر  زان﴿ 1966 ئ﴾ 8 ۔  تحقیق  تہٕ
تنقید : 1 ۔  جوابن چھُ عرض ، جلِدٕ 1 ﴿ 1999 ئ﴾۔ 2 ۔  جوابن چھُ عرض جِلدٕ 2 ﴿  ء﴾۔ 9 ۔  ناول : گٹہ  منز گاش﴿ 1958 ئ﴾۔ 10 ۔  افسانہٕ : کتھِ  منز کتھ ﴿ 1966 ئ﴾۔ افسانہٕ  نگٲری منز چھُ کٲمل صٲبس پنُن خاص ڈِکشن  ۔ مُلہٕ تلہٕ یودوَے تِم شٲعر چھِ مگر  افسانن
منزچھکھ نہٕ شٲعری کٔرمٕژ، یاں  زِ
افسانہٕ لیکھان لیکھان چھکھ نہٕ شعرٕ  زبان
ورتٲومٕژ۔ مُنٲسب لفظٕ ورتاو تہٕ  سوت
سوت لطیف طنزٕ چھُ أہندٮ۪ن افسانن  ہُند
گہنہٕ۔ تِمو دِتۍ "" جانہٕ بِژ، عظیم  بب
، عشہ پھیٲر، رمض مام،غلام خان ہوۍ  لازوال
کردار سٲنِس افسانوی ادبس۔ "" سوال  چھُ کلُک "" ہیوٗ افسانہٕ چھُ پرن وٲلِس  ہبرٕ کارن کران۔ بقول تِہندِ "" یُس خیال  نہٕ
مے شعر بنیوو تتھ بنووم افسانہ ٕ "" ﴿کتھِ  منز کتھ، سرنامہٕ﴾  ،اماپوز  بقولِ
مشعل سلطانپوری "" کٲمل چھُنہٕ  افسانہٕ
نویس کٲملس نِش شٲعر کٲملس  وۅٹہ
کڈنہٕ دِوان "" ﴿شیرازٕ  مارچ
، اپریل 1989 ءص 32 ﴾  ۔  "" کۅکر جنگ "" چھُ وُنہ تہ اختر محی الدین  سٕندِ "" دندٕ وزُن "" افسانٕکۍ پٲٹھۍ بے  مثال
تہٕ لاجواب افسانہٕ ، یُس پرٮ۪تھ  زمانس
منز ہوُے مقبول روٗد تہ تہٕ روزِ۔ کٲمل  صٲبن چھے پنہٕ نٮ۪ن کینژن کالہٕ باجن  ہٕندۍ پٲٹھۍ زبان سٲزی ہٕنز فٲیدٕ مند  کٲم تہ انجام دِژمٕژ۔ ادبی کامٮ۪ن دوران  ٲس تِمن زبٲنۍ ہٕنز تنگ دامٲنی بُتھِ  پٮ۪وان، بامَے تخلیق آسہ ہا ، ترتیب یا  تحقیق ،تِمن ٲسۍ نٔوۍ لفٕظ ژھارٕنۍ یا  نایٲبی ہٕندِس صورتس منزتھُرٕنۍ پٮ۪وان  ۔نٔوۍ لفظ تہٕ اصطلاح گٔرِتھ ٲسۍ تِم  زبٲنۍ
تہٕ ادبٕچہ ترقی باپتھ نَوِ وَتہٕ  سوتراوان۔
ضروری چھُنہٕ تُہنزِ پرٮ۪تھ  کتھِ سٍتۍ آسہ اتفاق مگر یتھ کتھِ سٍتۍ  کرِ نہٕ شاید کانہہ تہ اختلاف زِ یہ کینژھاہ
تِمو کور تہ کورُکھ أکِس کٲمل  وۅستہٕ
کارٕ سٕندۍ پٲٹھۍ أکِس قدیم ادبی  لرِ
نٔوۍ پور ہُرراونہٕ باپتھ، درٮ۪رکرنہٕ  باپتھ،
پرانٮ۪ر رژھراوان رژھراوان نوٮ۪ر  دِنہٕ
باپتھ تہٕ وُسعت دِنہٕ باپتھ۔  اَمیُک
مطلب چھُنہٕ زِ پرٮ۪تھ کینہہ کور  تِمہٕ
وٕے یوت ، تہندٮ۪و کینژَو کالہٕ  باجوتہ
دیُت أتھۍ مقصدس سگ بلکہ بعضو  کٔرۍ بعضے معاملن منز أہندِ کھۅتہٕ تہ  جکھ جِتن، اکھ کتَھ چھے ضروری زِ اَسہ  پزِ
پنہٕ نٮ۪ن پیش رَون ہُند شُکر گُذار  روزُن
زِ یتھ چیزس تِمو دَس تُل أسۍ چھِ  تتھ
وۅنۍ دل چھَل دِوان تہٕ مۅل مرتبہٕ  مُشخص
کرنٕچہ کو ششہ کران۔ کٲمل صٲبَن  محققانہٕ
اندازٕ چھُ عٲلمانہٕ ۔ تحقیقی  مٲدانس
منز حٲران کرٕوُنۍ انکشاف کٔرِتھ  تُل
تِمو نوٮ۪ن بحثن دَس۔ از برونہہ واریاہ  کال
و ون تِمو عبدالاحدزرگر صٲبنہ شٲعریہ زِ یہ چھے Horror poetry ،  یتھ پٮ۪ٹھ وۅنۍ وۅنۍ نَوِ سَرٕ سوچنہٕ  یوان چھُ ۔ کُلیاتِ حبہ خاتون آیہ بازر  تہٕ اَتھ منز اوس پنُن مخصوص تحقیقی انداز  ورتٲوِتھ کٲمل صٲبَن أرنہ مالہ ہٕندِس  وجودس اِنکار کورمُت۔ یہ کُلیات گٔیہ 1995 منز  شایع
، دنیاہن وُچھ زِ کٲمل صٲب چھُ اَتھ  منز
ونان زِ أرنہ مالہ ہُندوجود چھُ  فرضی
، اماپوز پرن وٲلۍ گٔیہ زَن یژکالاہ  روٗزِتھ
ہیوٗ۔ گوژھ تہٕ اتہ پٮ۪ٹھ زبردس  بحث
و ۅتھُن ، نجی مجلسن منز آسہٕ سۅسرِ  گۅسرِ
سپدان مگر یژ کالاہ تُل نہٕ قلم  کٲنسہ
، اَتھ اوس میانہ خیالہٕ کٲمل  صٲبُن
زوردار تحقیقی اندازے ذمہٕ دار۔یوتام 2004 ءمنز  ارجن
دیو مجبورن "" أرنہ مال "" کتابٕچہ  شایع
کور یتھ منز کٲمل صٲبنٮ۪ن سوالن  جواب
دِنہٕ آمٕتۍ چھِ تہٕ محمد یوسف ٹینگن  صٲبن
تہ شش رنگ کتابہ منز جواب لیوٗکھ  ۔ اَمہ برونہہ پہن اوس "" آلو "" رسالس  منز
ناجی منورن کٲمل صٲبُن استدلال زیرِ  بحث
اونمُت ۔ بَس اَمہ بحثُک چھُ یی گۅڈ  تہٕ
یی ا ند۔ "" جوابن چھُ عرض ‘ کتابن  منزچھِ
کٲمل صٲبن وارٕیہن تحقیقی تہٕ  تنقیدی
معاملن پٮ۪ٹھ بحث تُلۍمٕتۍ مگر  از
تام زنتہٕ سنیاوُے نہٕ کانہہ یِمن  معاملن
، کٲنسہ نہ کور کُنہ پٮ۪ٹھ  اعتراضٕے
،نہ تقاضے تہٕ نہ بحثٕے۔ 1958 ءمنز  آیہ
کٲمل صٲب کلچرل اکاڈمی منز کٲشرِ  زبٲنۍ
ہٕندۍ کنونیئر مقرر کرنہٕ ،پتہٕ  بنے
یہ ایڈیٹر۔ 1979 ءمنز  سپٕدۍ
اَمی عہدٕ پٮ۪ٹھٕ سُبکدوش ۔اَتھ  سٲرۍسٕے
وقتس دوران روٗدۍ سون ادب تہٕ  شیرازٕ
ترتیب دِوان۔ دۅنوٕے رسالہ ٕ وٲتۍ  تھٔدِس
معیار س تام۔ تیز بین تہٕ باریک  بین
ایڈیٹر سٕندۍ حٔثۍیتہٕ کرِ تِمو کینہہ  رٕژٕ
ریوایٔژ قٲیم۔ مثالے زیادٕ کھۅتہٕ  زیادٕ
لیکھن وٲلۍ نثر نٔویسی کُن پھرٕنۍ۔  تنقیدس
تہٕ تحقیقس کُن ذمہ دارانہٕ پٲٹھۍ  ظۅن
دِیُن۔ غٲر معیٲری چیز شایع نہ  کرٕنۍ۔اَکھ
اہم کتھ چھے یہ تہ زِتِم  ٲسۍ
نہٕ کٲنسہ تہ نو آموز سُند مضمون  یا
نظٕم بیترِ ہتنہٕ مِتہٕ ژھۅٹس منز  دٲرِتھ
دِوان۔ لِکھٲرِس ٲسۍ ناد دِتھ  اَنان،
رٕتۍ رٕتۍ مشورٕ دِوان ، تمِٔس  سٍتۍ
کتَھ باتھ کران،تمِٔس حوصلہٕ دِوان  ،اَدٕ ژورِژورِ پھرِ کیازِ پییہ ہے نہٕ  اَکُے چیز شیرُن۔تَھپھ ٲسۍ نہٕ تُلان  یوتام نہٕ سُہ چیز ٹارِکھسُن لایق بنہ  ہا۔ یِتھٕ پٲٹھۍ اوس لیکھن وول مٮ۪حنت  کران، مطالعہٕ کران تہٕ لیکھنہٕ وِزِ  احتیاط ورتاوان۔ نوم حرف لیکھن وٲلِس  سٍتۍ چھُ کٲمل صٲبن واریاہہ پھِرِ یتُھے  سلوٗک کورمُت۔ تُہنزِ ایڈیٹری ہٕندِس  زمانس منز آیہ شیرازٕکۍکینہہ خصوٗصی نمبر  شایع کرنہٕ، یِم از تام تہ پوٗرٕ ادبی  دستاویز چھِ ما ننہٕ یوان۔ یِمو سٍتۍ و  وتھ بوزوے تہٕ ذمہٕ دارانہٕ تنقیدس تہٕ  تحقیقس دَس۔ مثالے نظم نمبر ،افسانہٕ  نمبر ، ڈراما نمبر، لولہٕ مثنوی نمبر،  جنگ نامہٕ نمبر، سون ادبُک زبان تہٕ ادب  نمبر، کٔشیرنمبر۔تِمو چھِ یِمن نمبرن  ہٕندٮ۪ن سرنامن منز واریاہ اہم تنقیدی  تہٕ تحقیقی نۅکتہٕ ویژھنٲوۍمٕتۍ ، یِتھٕ  پٲٹھۍ کٲمل صٲبٕنۍ افسانہٕ نویسی ٲسۍ  تن یا تحقیق کٲری تہٕ تنقید نگٲری ، پرٮ۪تھ  معاملس منزچھُ تِمن پنُن خاص انداز تہٕ  لہجہ۔ 1979 ءمنز  ییلہ تِم کلچرل اکاڈمی ہٕندِ ملازمتہٕ  نِشہ شبکدوش گٔیہ، تمام ادیبن تہٕ شٲعرن  سوٗزُکھ یہ خط ،یُس از تہ ادبی کامٮ۪ن  منز خلوٗص ورتاوٕنُک تہٕ انکسٲری ہٲوِتھ  کٲمل صٲبنہ بجرُک عکاس چھُ : جموں  وکشمیر کلچرل اکاڈمی شہیدگنج  سری نگر مکرمی  آتش صٲب بہٕ  سپدُس یُکم مارچ 79 ءکلچرل  اکاڈمی ہٕنزِ ملازمتہٕ نِشہ رٹایر۔ تِمن  تمام حد بندی ین اندرتہ، یِم أکِس سرکٲرۍ  تہٕ نیم سرکٲرۍ ادارس وِہاطہٕ کٔرِتھ چھِ  آسان، کٔرمے پننہ مقدوٗرٕ موجوب کٲشرِ  زبٲنۍ ، ادبس تہٕ ادیبن کِہو شٲعرن  ہٕنزخدمت۔ بہٕ چُھس تِمن تمام دوستن ہُند  سۅ دِلہٕ شُکر گذار یِمو مے ہر وِزِ پنُن  اتھٕ بندُت آیُت تھوو تہٕ ہرگاہ مے اکاڈمی  اندر کانہہ رٕژ رٮ۪وایتھ قٲیم کٔر، سۅ  چھے پٔزۍ پٲٹھۍ تُہندے دیُت تہٕ یہ کینژھا  تتھ کامہ اندر کوتٲہی روٗز سۅ چھے میانہ  فِکرِ تہٕ علمی ویژھیہ ہُند نتیجہ۔ مے  چھے وۅمید زِاکاڈمی اندرٕ نیرتھ تہ  مٔشراون نہٕ مے یِم فن کار دوس تِکیازِ  تِمن سٍتۍ چُھ اَکھ دِلی رشتہٕ پٲدٕ  سپُدمُت یُس میانٮ۪ن نظرن منز سٮ۪ٹھاہ  پایدار تہٕ پوشہ وُن چھُ۔ بہٕ  چُھس بییہ اکہ لٹہ تمام دوستن ہٕندِ  محبتُک تہٕ اَتھٕ بندتیُک شُکریہ ادا  کران تہٕ یژھ پژھ تھاوان زِ میانہ جایہ یُس
کانہہ تہ ییہ تس تہ کرن سُے اَتھٕ  بندُت
تہٕ سُے محبت۔ ﴿امین  کامل﴾ ایڈیٹر  شیرازٕ کٲشرِس  ادبی صحافتس منزچھُ نیب رسالس اکھ خاص  مقام حٲصِل۔ اَمیُک گۅڈنیُک شُمارٕ دراو  اکتوبر 1968 ءمنز۔ 1971 ء کِس  اکتوبرس
تام درایہ اَمِکۍ 17  کٲمل صٲب ٲسۍ اَمِکۍبٲنی کار تہٕ ایڈیٹر  تہ۔ سرکٲرۍ مُلٲزِم آسنہٕ سبہٕ اوس  پرٮ۪تھ شُمارس منز اوہُند ناوبٲنی کار  سٕندِ حثۍیتہٕ درٕج آسان۔ انیس الرحمان  صٲب ٲسۍ مدیر ، پرنٹر تہٕ پبلشر ، فاروق  مسعودی صٲب ترتیب کار تہٕ غلام فاطمہ  محبوب مددگار۔ پوٗنژمِس شُمارس منز چھ  محمد یوسف ٹینگ ، علی محمد لون ، محمد احمد  اندرابی تہٕ غلام رسول کٲتِب رسالٕکۍ  مشیر تہٕ مدد گار ہاونہٕ آمٕتۍ۔ شییمہ  شُمارٕ پٮ۪ٹھ چھِ بییہ یِم ناو حذف آمٕتۍ  کرنہٕ۔ أمۍ رسالن کور اکھ نووُے ہوانوا  پٲدٕ ، نٔوۍ لیکھن وٲلۍ درایہ بدِتہ  تہٕ کھتہ تہ۔ یہ دٔپۍ زِ تہ اکھ پلیٹ  فارم سپُد مُہیا۔ نیبُک معیار ترتیب تہٕ  گیٹ اَپ اوس سٮ۪ٹھاہ جان۔ نہہ دَو، کہہ  وچہ سام، سوالنامہٕ بیترِ عنوانس تحت  چھپن وٲلۍ موادن کور لیکھن والٮ۪ن منز  ہلچل پٲدٕ۔ نیب بنیوو تتھ وقتس منز کٲشرٮ۪ن  ادیبن ہٕنز آواز۔ طرفاتو پٮ۪ٹھٕ وٲتۍ  نیبس تعریفی خط : ۱۔  مرزا  عٲرفن لیوکھ کٲمل صٲبس "" ژٕکۅسہٕ پھیٹ  چھُکھ۔
نہٕ کٲماہ کٔرِتھ تعریفن لایق۔  یہ
ہیکہ ہکھ ژٕے کٔرِتھ۔ بییہ کٲنسہ  ہُند
چُھنہٕ یہ جبروٗت ﴿نیب  شُمارٕ 2 ،  ص 35 ﴾۔ ۲۔  غلام  رسول سنتوشن لیوکھ کٲمل صٲبس۔ "" وۅنۍ  ونتہٕ
سیودُے غرض کیا چھُے ، یازِ آیندٕ  گژھِ
نہٕ کٲنسہ تہ کٲشُر رسالہٕ کڈنٕچ  صوٗرتھ
روزٕنۍ۔ یُتھ معیار قٲیم کرُن  گژھِ
واریاہ کروٗٹھ ۔ اَدٕ سا خدا گٲلۍ  نَے
یہ نوو بدِتھ نوو راونہٕ خٲطرٕ "" ۔﴿نیب  شُمار ٕ 2 ص 63 ﴾ ۳۔  بنسی  نِردوشن لیوکھ۔ "" اگر چہ وق چھُنہٕ میلان  لیکھٕ پرِ سنمب مگر نیبچ کٔشِش تراوناوِ  دَہ کامہ پتھر تہٕ قلمَس ہاوِ کاکد س کُن  وَتھ۔ ﴿نیب  شمارٕ 2 ص 63 ﴾ ۴۔  مظفر  عازمن لیوکھ : کٹھ  کشہ دیتتھم سونتُک نیب  کِتھٕ  باوے
کوتاہ خۅش گوس اَتھٕ  ر وٹ کروُنہ بخ پھولۍنے  کتھٕ  رٔٹۍ
اوسُم تُلمُت توس  ۵۔  کراچی  پٮ۪ٹھٕ لیوٗکھ غلام احمد نازکۅلگٲمۍ __ "" نیب  ووت۔ ڈٮ۪کس کورمس میوٗٹھ۔ واریاہ نیب  ٲنِن ۔﴿نیب  ۷﴾۔ ترتیب  تہٕ موادکہ نورٕ کنۍ ،لیکھن وٲلۍ اکھ  أکِس نکھٕ اننہٕ کِنۍ تہٕ ادبی  دلوانزُل لاگنہٕ کِنۍ﴿یتھ  منز یَسلہٕ پٲٹھۍ ادیب شٲمل سپدان ٲسۍ﴾  روٗد  نیبُک
امتیاز قٲیم ، اَتہ ِ دراو کٲمل  صٲبُن
مخصوص انداز، مخصوٗص لہجہ نُمایاں۔  وۅنۍ
چھُ جوٗن 2005 ءپٮ۪ٹھٕ کٲمل  صٲبُن فرزند منیب الرحمان نیب بییہ امریکہ
پٮ۪ٹھٕ شایع کران۔ یوتام  کٲمل صٲبنہ شٲعری ہُند تعلق چھُ ، سَہ  روز وُہمہ صدی ہٕندِس شییمِس تہٕ سٔتۍ  مِس دٔہلس دوران کُلہُم کٲشرِس شعری منظر  نامَس پٮ۪ٹھ حٲوی۔ واریاہ لیکھن وٲلۍ  گٔیہ یوٗت متٲثر بلکہ مرعوٗب زِ تہندِس  طرزِ
بیانس پتہٕ پتہٕ پکُن زونکھ یہ دٔپۍ  زِ
تہ سعادت ۔تنقید نگارو دیُت أہندِس  کلامَس
دَل۔ کٲمل صٲبن لیچھِ نظمہٕ تہ  تہٕ
غزلہٕ تہ۔ اماپوز پرٮ۪تھ کٲنسہ دِژ  أہندِس
غزلس کہہ ؤٹ۔ کانہہ تنقید نگارا  چھُنہٕ
یمٔۍ نہٕ أہندِس غزلس منز لہجُک  نوٮ۪ر
تہٕ رٮ۪وایتٕچ بغاوت ژینۍ تہٕ  ہٲوِتھ
دِژ۔ محمد یوسف ٹینگ چھِ گۅڈنِکۍنقاد  ، یِمو کٲمل صٲبنہ لہجُک نوٮ۪ر بدِ کوڈ  تہٕ بییہ سُے پان "" شعرٕ سۅمبرنہ منز  درٕج
کٲمل صٲبنہ شٲعری ہٕندِ لہجہ چہ  خصوٗصۍ
یٔژ الگ کٔڈِتھ دِژٕ۔ ٹینگ صٲبن  اوس
لیوکھمُت زِ کٲمل صٲبُن لہجہ چھُ  واریہن
لہجن ہُندمرکب ، بے بٲکی خۅد  اعتمٲدی
۔ گونژھِ تٔلۍ اسنُک زہرٕ بورُت  انداز،
لفظن ہُند وریبہٕ معنہ، مزاح ،  مکالمُک
انداز، سرون غم ، شہر آشوب بیتر  چھِ
کٲمل صٲبُن لہجہ تعمیر کران۔ کٲشرِ  ادبُک
توٲریخس منز لیوکھ پروفیسر شفیع  شوق
تہٕ ناجی منورن : ""  امین  کٲمل چھُ کُنہ تہ اختلافہٕ ر وس نَوِ  غزلُک پیغمبر۔ نوو امین کٲمل آو 1915 ءمنز  "" لوٕ تہٕ پروٕ "" شعرٕ سومبرن ہٮ۪تھ۔  کٲملٕنہ
غزلٕکۍ مقبول گژھٕ نٕکۍ چھِ  خاص
کٔرِتھ زٕ اہم وجہ، اکھ یہ زِ تمٔۍ  کورکٲشُر
غزل روٲیتی زبٲنۍ نِش آزاد، د  ویم
یہ زِ تمٔۍ کرِ نوِ بحرٕ استعمال۔  کٲمل
چھُ لفظن ہٕندۍ سٲری معنے نظرِ تل  تھٲوِتھ
زبان غٲر روٲیتی طریقہٕ ورتاوان۔  زبٲنۍ
ہٕندٮ۪ن سارِنٕے اصوٗلن تہٕ قٲیدن  ہُند
احترام کٔرِتھ چھُ کٲمل لفظن تخلیقی  اندازٕ
ورتاوان۔زنتہٕ تٔمِس لفظس لفظس  پٮ۪ٹھ
اختیار چھُ۔ ییمہ آیہ خۅش کرٮ۪س  تمہ
آیہ ورتاوٮ۪کھ۔ پرٲنۍ، نٔوۍ تہٕ  بنٲومٕتۍ
لفظ چھِ خاص ورتاوٕ سٍتۍ اکھ  منفرد
لہجہ بارسس انان، یتھ أسۍ وثوٗقہٕ  سان
کٲملن لہجہ ؤنِتھ ہٮ۪کو۔ طنزٕ چھُ  کٲملنس
غزلس منز حقیقتھ وُچھنُک تہٕ  ژینہٕ
نُک سٮ۪ٹھٕ ہے کامیاب ذٔرۍیہ۔﴿  کٲشرِ  ادبُک توٲریخ ، چھاپ 1978 ء۔ص 196 ﴾۔فٲضِل  تنقیدنگارن
ہٕنز اَمہ رایہ پتہٕ  برابر 26  گٔژھتھ
تہ چھے تہنزٕ یہ راے قٲیِم۔  پروفیسر
شوق صٲب چھِ ونان۔ "" غزل چھُ کٲملس  نِش
اکھ تجربہٕ گاہ۔سُہ چھُ پننہ مرضیہ اَتھٕ نوٮ۪ن سرحدن ہٕنز تریش چاوناوان۔روایتی  لفظتہٕ بجایہ ورتاوٕچہ زبانہ ہُند  وۅپزاو ، روایتی سنجیدگی بجایہ گُفتارُک  بے پھروک لہجہ، قٲفین ہُند نوٮ۪ر ، نوِ  بحرٕ،نٔوۍ زُحاف تہٕ لُکہٕ شٲعری ہٕنزن  مٔشراونہٕ آمژن لَیَن ہٕنز بازیٲبی چھے  کٲملٕنٮ۪ن غزلن پرانہ کیو نوِ شٲعریہ نِشہ
اکھ منفرد تہٕ بدوٗن رنگ دِوان "" ﴿انہار  غزلُک فن ،ص 161 ﴾ پننہ  غزل گوٗیی ہٕندِس منفرد لہجس متعلق چھِ  کٲمل صٲب ونان  کٲملن  لہجہ کٲشِرس بدلوو راے  ظٲہر کران چھِ کم تامَتھ کٲمل  چٲنۍ طرح کھٔتۍ عرشس غزلُک  فن وُپھٕ ناوُن چھُے سا کٲمل  یہ ونان چھُ بٔلۍ تہ باضے تٔتھۍ  حض چھِ ونان غزل جنابو غزلہٕ  بنجٲرۍ یہ کٲمل چھُ دِوان نارٕ طرح بختہٕ  شٮ۪ہجٲرۍ لُکن پیمٕژ چھے نیہہ آبس منز کٲملن  بوٗزِتھ طرح دار کلام سونچ  پیوو بدلُن غزل خوانن تاں دٮ۪و  کانہہ کٲمل بخشکھ رنگ اَسہ  تُل خٲلِص لہجن دَس کٲشرِ  زبٲنۍ ہٕندِس ممتاز شٲعر، نقاد تہٕ گیان  پیٹھ ایوارڈ یافتہٕ ادیب پروفیسر رحمان  رٲہی صٲبٕنۍ راے چھے۔ "" فارسی  کیو
اُردو آیہ کلاسکِل غزلٕچ مُروجہ  ادبی
زبان تہٕ اوسلوب بیان نظر انداز  کٔرِتھ
عام ورتاوٕچ زبان، روایتی اصولو  ر
وس طرزِ اظہار تہٕ کتھ باتھِ ہُند رسمہٕ  ہین
پاننیٲرۍ لہجہ پاننٲوِتھ یتھ لولہٕ  باؤژ
تہٕ طنز کٲر یہ نٲدِمُن غزل مازییو  و
تِمو لوب کٲملٕنہ دٔسۍ موضوعی اعتبارٕ  زیادٕ
وہراو ،مُشٲہدٕ حسابہٕ ژٔر مونوسی،  واتنارٕکِنۍ
مزید وُژھ ، رٔوِیہ حسابہٕ  فریب
شکنی ، پردٕ چٲکی تہٕ بے خوفی تہٕ  لہجہ
ِ کہ حسابہٕ گونژھِ تٔلۍ اَسُن۔  کٲملن
پروو امتیاز جدید کٲشرِ نظمہ  ہُند
زایُن وُچھان وُچھان۔ جدید آگہۍ یہ ہُند اندرٕ نیبرٕ سَرٕ گژن وول ہوا چھاوان  چُھوان تہٕ ناصِر کاظمی سٕندِ قبیلٕکۍجدید  اُردوغزل بوزان پران کالہٕ پگاہ درپیش  یِنہٕ وٲلۍ مختلف نوعن ہٕندۍواقعات ،  وٲرۍداتھ دۅہ دٮ۪نچہ تازٕ باس زبٲنۍ تہٕ  طنز کار لہجہ دٔسۍ توجہ طلب بناوان بناوان  حالاتن ہٕنزِ تبدیلیہ ہُند ظۅن ، روایتی  لب و لہجہ کہ نالگہٕ ہار ِرُک نیب تہٕ  اَمہ ظۅنہٕ تہٕ نتیجہ برکٔژ کٲشِرس  غزلس منزروایتی کیو غٲر روایتی موضوعن  نٮ۪سبتھ بظٲہر غٲر شٲعرانہٕ لب و لہجہ  دٔسۍ اکھ زیادے پانہٕ نیٲرۍ تہٕ بے پھرک  اسلوٗب بیان پھانپھٕ لاونس منز یُس کار  کٲملن کور تمہ کِنۍ بنیوو تسُند غزل زیرِ  تبصرٕ سفرُک اکھ نون پڑاو۔ واقعہ چھُ یہ زِ
بییو کتھَو علاوٕ بنیوو کٲملن غزلہٕ  اوسلوٗب
تہ تسٕندِٮ۪ن ذی حٮ۪س ہمکالن  وقتُک
پھیرٕ زیادٕ واضح پٲٹھۍ ژیننُک  بٲعث۔
تہٕ فاروق نازکی تہٕ رفیق راز ہوٮ۪ن  تمہ
وقتہٕ کٮ۪ن واریہن نوجوان کٲشرٮ۪ن  شٲعرن
باسیوو حدٕر وس منہٕ مون ۔ تہٕ تَتھ  سپٕز
تہندِ دٔسۍ پٲروی تہ واریاہ "" ۔ ﴿کٲشرِ  غزلُک
سفر کینہہ نٔنۍ پڑاو۔ انہار، غزلُک  فن
ص، ۶۱، ۵۱﴾ کٲشرِ  غزلہٕ کِس أتھۍ پڑاوس پٮ۪ٹھ ییلہ کٲمل  صٲبُن
نیب تہ پوٗرٕ جہارس تہٕ بہارس منز  اوس
کٔر پٔزی پٲٹھۍ واریہو نوجوان شٲعرو  تہٕندِ "" لہجٕچ "" نہ صر ف پٲروی بلکہ اَتھ دیتُکھ پنہٕ نٮ۪ن شعرن منز تھود  ؤتھۍ ؤتھۍ داد۔ کینہہ مثالہٕ چھے حٲضِر۔  فاروق نازکی ٲسۍ 76-1975 ءمنز  جرمنی منز۔ اَتی پٮ۪ٹھٕ سوزُکھ یہ غزل  لیکھِتھ ،یُس 1976 ءمنز  شیرازٕکِس تُروٲہمہ جلدٕ کِس ترییمِس  شُمارس منز شایع سپُد : راتھ  کٲمل مے وُچھُم خٲبۍ ،گٮ۪وان آو غزل تارکن  چوٗنہ جران ، زوٗنہ گندان آو غزل بالہٕ  تنیتالہ پٮ۪ٹھن اوس بہتھ دَم دِتھ پٲز کٲملن  ناد دیتُس ، ژھالہٕ تُلان آو غزل زانہ  کتَھ شایہ بہتھ اوس کُلٮ۪ن منز ژھٮ۪پھ  دِتھ صُبح  دَم ووت تہٕ بے وایہ وُپھان آو غزل پرژھ  تٔمِس یارِ حُسن گارٕ ژے ما سٲ وُچھتھن نامہٕ  دیتنم تہٕ وُچھم باشہ کران آو غزل لوو  انہور بدن نار ژھٹان چھُم کۅچھِ منز چھِہہ  وُٹھن سٍتۍ لجِس جمکہٕ دِوان آو غزل ناز  بردارٕ ہرُد پوشہ مٔتِس مس سونتس پٔہۍ  پنٕکۍ لالِ بدخشان جران آو غزل پیر  پانژال تلُکھ نمبلہ اندر دیتہس دَب سٔنۍ  وۅگٕنۍ چھٔتۍ کرِہنۍ کٍتۍ وُچھان آو غزل سٲر۱  دٔرِیاوٕ یِمن یارٕ بلن ہُرِنے آے چانہ  رفتارٕ مے نِش از تہ پکان آو غزل ﴿جرمنی  پٮ۪ٹھٕ﴾ فاروقس  ون ژٹھ وۅنۍکتَھ  کٲمل  نارٕ قلم ہٮ۪تھ آو ﴿فاروق  نازکی نیب 1969 ئ﴾ نوزٕکن  تُل غزل نوے لیہ از کٲملٕنہ  لہجہ کُے مُدُر اقرار ﴿رشید  نازکی﴾ چھِ  شٲعر واریاہ اکھ دراو کٲمل امینس  سٍتۍ شوٗبان ناو کٲمل یہ د وپ سورگس اندر مہجورن صٲبن کران  غزلس عجب پٲراو کٲمل ژے  چھُے پتہٕ پتہٕ پکان اکھ کاروانا دۅہے  اکھ تازٕ طرحا تراو کٲمل مہ  گژھ غمگین مہ دَپھ تھاوٮ۪م نہٕ کانہہ  پیوٗر ژٕ  کرتم راضیس تیلہ گراو کٲمل ﴿شیخ  رٲضی﴾ گگرِ  کن زیٹھُے یہ غزل  کٲملو  مۅکلاو با ﴿غلام  رسول سنتوش﴾ رفیق  گہے راز گہے گاہ بٮ۪گاہ کٲمل دۅہے  وُتٲشۍ خیالو تُجِم وُتل واوو ﴿رفیق  راز﴾ غزلس  نوو رنگ بر سجود  نتہٕ  حض
کٲمل ییی شلکس ﴿سجوٗدسیلٲنی،  نیب 1969 ئ﴾ کانچھے  یوم بہ تہ وُنہٕ ہا طایِر کٲمل  صٲبٕنۍ پٲٹھۍ غزل ﴿سید  مصطفی طایِر،نیب جون 1970 ئ﴾ دِلداراکھنڈۍ  پھُٹۍ غزلس  زانہ  خدا
ونہ کیا کٲمل ﴿دِلداراموہن﴾ چھِ  یِم اشعار میٲنی مُستند موزوٗن بامعنی ییِی  نَے
پژھ حریفا گژھ ژٕ پرِژھ کٲمل سخندانس ﴿شیر  علی مشغول﴾ حٲصِل  کلام چھُ یِیی زِ کٲمل صٲبنہ منفرد  لہجُک اقرار تہٕ اعتراف کور الہٕ پلہٕ  سارِوٕے مگر یہ تہ چھُ پوز زِ یتھ زمانس  منز نوجوان شٲعرو تہٕ لِکھٲرٮ۪و کٲمل  صٲبنس لہجس تعریف کٔرۍ یا تتھ مٔتۍ مٔتۍ  گٔیہ ۔ سُہ اوس تہندِ باپتھ پنٕنۍ پنٕنۍ  شناخت قٲیم کرنُک تہٕ ادبی دنیاہس منز  مقام پراونُک تلاش جٲری تھونُک زمانہٕ۔  تِمو نوجوانو منزٕ کور پتہٕ واریہو پنُن  مخصوص لہجہ پٲدٕ، تِم گٔیہ وق گذرنس  سٍتۍ سٍتۍ کٲمل صٲبنہ گرفت نِش آزاد  تہٕ مخصوٗص اسلوٗب تہٕ لہجہ ہٮ۪تھ وٲتۍ  تھزرن تام۔ پروفیسر مجروح رشید چھِ کٲمل  صٲبنہ شٲعری متعلق بحث کران یتھ اہم  نۅکتس کُن اِشارٕ کران زِ کٲمل صٲبنٮ۪و  سارِوٕے ہمعصرو کورنہٕ تہُنداثر قبول۔  کٲملٕنٮ۪ن غزلن ہٕندۍ قافیہ چھِ عام طور  محترک آسان۔ اَمہ قسمٕچ قافیہ بندی چھے  تمٔۍ سٕندٮ۪ن غزلن منز تمٔۍ سُند آہنگ  تہٕ لہجہ قٲیم کرنس منز پنُن مخصوٗص رول  ادا کران۔ یہ چھُ پوز زِ کٲملن کور اکہ  ِ نوِتہٕ جُداگانہ شعرٕ مزازک تجربہٕ تہٕ  یہ چھُ اَکھ خۅددار تہٕ زخمی مزازٕچ آواز  مگر یہ وَنُن چھُ پوٗٹھُے پہن باسان زِ  تمٔۍ سٕندۍ واریاہ ہمعصر کیا لٔگۍتمٔۍ  سُند مِزازٕ وُچھِتھ لٮ۪کھنہ ۔تمٔۍ  سٕندٮ۪ن اہم ہمعصرن منزچھِ نادم تہٕ راہی  ہوۍ شٲعر تہ شٲمل تہٕ یِمن دۅن شٲعرن  ہُند کلامہٕ پٔرِتھ چھُنہٕ کُنہ تہ  جایہ باس لگان زِیِمن ہٕندِس تہٕ کٲمل  سٕندِس مزازس منزچھُ کانہہ واٹھ۔ یِم چھِ  ترے مختٕلف آوازٕ تہٕ یہُند رٔوِیہ چھُ  زبٲنۍ متعلق الگ الگ ۔ترینہٕ وے چھِ زبٲنۍ  پننہ پننہ آیہ وارتاوان ،یٔمہ سٍتۍ  یہُند مزازٕ بیون تہٕ بدوٗن چھُ سپدان۔  آ، یہ چھُ پزر زِ نوجوان شٲعر و منز ر وٹ  کٲنسہ کٲنسہ کٲملن اثر "" ﴿عصری  کٲشِرشٲعری
،ص 106,124 ﴾ ٭٭٭ سنگِستانُک
جوہَر ﴿ا﴾ زِنِس  پٮ۪و ژٕنہ گٔژھتھ فۅلاد کارُن پروفیسر  مرغوب بانہالی چھُ اَسہ سارِنٕے وِیود  ،اماپوز کمہٕ نٕے مرغوب شناسَن تہٕ  تسٕندٮ۪ن
مداحن کیوپرن والٮ۪ن آسہ پَے  زِ
أمِس شریف النفس مگر سخت جان تہٕ کاروا  بالہٕ
اپٲرۍ مِس بالہٕ ہزٲرِس کیا کیا پیوو  ورزٕ
واوس منز حیاتُک ژونگ دزوُن تھاونہٕ  خٲطرٕ
سرُن تہٕ زَرُن۔ مرغوب صٲبُن موٗلی  ناو
چھُ خوا جہ غلام محمد گیری، اُہند  جنتی
بابہٕ صٲب ،خوا جہ اسد اللہ جُوگیری،  اوس
اکھ خدا دوس ، خدا شِناس تہٕ خدا ترس  مسلمان
آسہٕ نس سٍتۍ سٍتۍ اکھ اوسودٕ  حال
تٲجِر تہ۔ مرغوب صٲبُن زاسنہٕ چھُ 5 مارچ 1937 ء۔  أمۍ
سُند لۅکچار گُذرٮ۪و ، اسٕنزِ زٮ۪نہٕ  جایہ
بونہٕ کو ٹ بانہالہ ، ہٲج بوانٮ۪ن  ہٕندِس تھدَم تھٔدِس واوٕ منزلِس منز۔  ماجہ ہٕنز پوٗرٕ شفقت ،تسُند پھٔرۍ پھاہ  تہٕ ماجِنیار اوسُس نہٕ ڈٮ۪کس لیکھِتھ ،  تکیازِ  سَہ  جنتی ٲس اَسٕندٮ۪ن موصمیارٕ کٮ۪ن دۅہن  منزٕے یٔمہ عالمہٕ درامٕژ ۔ مرغوب صٲب  اوس دٔہمہ جمٲژٕے پران زِ بابہٕ صٲب تہ  سپدُکھ رحمتِ حق۔ مٲلِس ماجہ ہُند زیُٹھ  گوبُر آسنہٕ مۅکھٕ پیوو لوہ لنگرُک وولہٕ  بور أمِس موصوٗمس لاوٮ۪ن پھیکٮ۪ن پٮ۪ٹھ  آدٕراوُن۔ میٹرک پاس کٔرۍتھٕے گو سُہ  تعلیمہ ہٕندِس محکمس منز ٹیچر سٕندِ  حثۍیتہٕ بٔرتی۔ بھدرواکِس ٹیچرس ٹریننگ  سکو لس منزمیوٗل أمِس جفا کش تہٕ ذہین  نوجوانس مرحوٗم غلام رسول آزاد ہوِس جوہر  شناس مٲہرِ تعلیم تہٕ بہترین منتظم ، یُس  پتہٕ ناظِم تعلیمات تہ اوس ، سُند ڈ وکھ  تہٕ ڈکھ۔ أتھۍ زمانس منز سپدتیِ یہ کرن  وٲلِس کرُن اوس زِ گۅڈٕ گۅڈٕ آے مرحوم  عبدالقدوٗس
رساجاودٲنی صٲبس مرغوب صٲب  وُچھِتھ
سوٗرس منز زِتِنۍ لبنہٕ ، اماپوز  پوٗرٕ
کَہہ دِتھ لوب کۅہستانٕکۍ أمۍ  کاہنَن  سنگستانُک  جوہر مرغوب بانہٲلی،تہٕ ڈولہٕ نس دستِ  شفقت۔ اَدٕ اَمہ پتہٕ دِژ نہٕ مرغوب  صٲبن زانہہ پوت نظر تہٕ شُکر چھُ زِ تسٕندِس  قلمَس نہ لوگ زانہہ ہیُک تہٕ نہ تھکھ ! تسٕندِ  لۅکہٕ
چارٕکۍ تہٕ یاوٕنٕکۍ صبر آزماحالاتھ  ٲسۍ
نۅمن ہوِٮ۪ن شعرن منز باوَتھ لبان  مَہ  کر گرند وٲنسہ ہٕندٮ۪ن حٲرۍثاتن زِنِس  پیوژنہ گٔژھتھ فۅلاد کارُن ڈٮ۪کہٕ  تاپھ یخس بن مرغوبا تھیکہٕ  ناوتھ شہرو گام پگاہ گرُک  لۅہ لنگر چلاونہٕ خٲطرٕ سرکٲرۍ نوکری  دیانت دٲری سان انجام دِنس دوران پیووتس  ڈوکن تہٕ ڈٕکرٮ۪ن پھیر ُن ، اتھ سٍتۍ سٍتۍ  وہروون پنُن ژھور تہٕ چھون ہلم دسیاب  علۍمہٕ آگرن برونہہ کنہ ، فارسی ، عربی،  اُردو تہٕ انگریزی زبانن ہٕندٮ۪ن دسیاب  آبہٕ چھوٗلن پٮ۪ٹھ گو علم تہٕ ادبُک پیپاس  ہومراونہ، سٔنِتھ تہٕ سٔزِتھ لوگ نصٲبی  تہٕ غٲر نصٲبی کتابن تہٕ علم و ادبہٕ کٮ۪ن  شاہکارن ہر تر تُلنہ ۔ پرائیویٹ طور  کورُن بی، اے تہ بی، ایڈتہ تہٕ فارسی  زبٲنۍتہٕ ادبس منز ایم ۔ اے ، تہ۔ اہندِ  ذہانتُک تہٕ مٮ۪حنتُک چھُ یہ اہم ثبوت  زِ یِم سٲری امتحان کٔرِن اے گریڈس  "" Grade
A ""  منز  پاس۔
ہائی سکول ہیڈ ماسٹر تہٕ تحصیل  ایجوکیشن
آفیسر ہوٮ۪ن عۅہدن پٮ۪ٹھ کینژن  ؤرۍین
کٲم کرنہٕ پتہٕ گٔے تِم 1970 ءمنز  کشمیریونیورسٹی
ہٕندِس فارسی شعبس منز  بہ
حیثیتِ لیکچرر۔الہٕ پلہٕ داہن ؤرۍین  اتھ
شعبس منز تدریسی تہٕ تحقیقی کٲم انجام  دِتھ آے یِم أتھۍ یونیورسٹی ہٕندِس منز  ایشیاخٲطرٕ مطالعٲتی مرکز س منز ریڈر  مقرر کرنہٕ ، 1986 ءمنز  بنیاے یِم پروفیسر تہٕ آے کٲشرِ شعبٕکۍ  سربراہ مقررکرنہٕ۔ فارسی شعبس منز کٲم  کرنس دوران آو یِمن "" شاہمیری دورس منز  فارسی
زبان تہٕ ادب "" نٲوۍ عٲلۍ مانہٕ  تحقیقی
مقالس پٮ۪ٹھ پی ،ایچ ، ڈی عطا  کرنہٕ۔
یونیورسٹی منز مختٕلف سوتھرٮ۪ن  پٮ۪ٹھ
کٲم کرنس دوران کٔرمرغوب صٲبن  وارٕیہن
سکالرن پی،ایچ ،ڈی یا ایم، فِل  خٲطرٕ
مقالہٕ تیارکرنس منزاِنتہٲیی  ہمدردی
، شفقتہٕ تہٕ جانفشٲنی سان رہنمٲیی  ۔ أہندٮ۪ن طٲلبِ علمن منز چھِ اکثر علم  تہٕ ادبٕکِس مٲدانس منزپنٕنۍ پرزنتھ  پراونس منز یٔژ پٲٹھۍ کامیاب سپٕدۍ مٕتۍ۔  مرغوب صٲب روٗدۍ تھدٮ۪ن عٔلمی، ادبی ،  سمٲجی سرکٲرۍ تہٕ نیم سرکٲرۍ ادارن منز  سیدِ سیود یار ورگہٕ پٲٹھۍ اہم کامٮ۪ن  سٍتۍ وابستہٕ ، مثالے تِم روٗدۍ ریاستی  کلچرل اکاڈمی ہٕندِ جنرل کونسلٕکۍ رکُن  تہ ، ساہتیہ اکاڈمی ہٕنزِ کٲشرِ خٲطرٕ  مشاورتی کمیٹی ہٕندۍ رکُن تہ، پبلِک  سروس کمیشنٕکۍ تہ بہ حیثیت لینگویج  ایکسپرٹ ممبر، یونیورسٹی کونسلٕکۍ ممبر،  کشمیر یونیورسٹی ہٕندِ اکاڈمِک کونسلٕکۍ  ممبر، تہٕ وُنۍکٮ۪ن تہ چھِ وارٕیہن تمدنی  ادارن تہٕ ثقافتی انجمنن اہٕندۍ مۅلٕلۍمشور  اکار بکار یوان۔ کشمیر یونیورسٹی  منزاٹھووٕہن ؤرۍین گنڈُل پٲٹھۍ مختلف  باوٮ۪قار عۅہدن پٮ۪ٹھ روٗزِتھ ، علمی ،  ادبی، تنظیمی تہٕ تدریسی خدمات انجام  دِنہٕ پتہٕ گٔے مرغوب صٲب 1997 ءمنز  کٲشرِ
شعبہ کہ صدرٕ سٕندۍ حثۍیتہٕ باعزت  پٲٹھۍ
سبکدوش ، یتھٕ پٲٹھۍ پرٮ۪زلیو بالُک  یہ
لال تہٕ رسا جاودٲنی سٕندِ دُعائے  خٲرُک
حٲصِل کٔشیرِ ہٕندٮ۪ن تھدٮ۪ن علمی  تہٕ
ادبی عنوانن منز  تَمِچ  وَتھ ہیکہ نہٕ کانہہ پربت رُکٲوِتھ سودُر  منزل چھُ یتھ آبِ روانس ﴿مرغوب﴾ ﴿ب﴾ میوٗٹھ  شٲعرِ بانہالُک پۅختہٕ کار کٲشرٮ۪ن  ناماورن منزناو دار ماہرِ  فن تے زبان، محبوٗب میون شٲعرن  اندرچھُ خوبن منزشُمار ﴿مرزا  عارف﴾ کٲشرٮ۪ن  ناماورن منز ناو دار پروفیسر  مرغوب بانہالی سُند ادبی سفر چھُ عیسٲے  سنہٕ کِس پوٗنژمِس دٕہلس منزشروع سپدان،  گۅڈٕ گۅڈٕ اوس سُہ اُردوٗ زبانہ منزشعر  موزوٗن کران تہٕ پتہٕ پھیوٗر کٲشرس کُن،  سٍتی کورُن نثر نٔویسی کُن ژور توجہ، یوٗت  زِ تسٕندۍدرجن واد عٲلی مانہٕ تہٕ محققانہٕ  مقالہٕ روٗدۍ پُروٮ۪قار تہٕ با اعتبار  مقٲمی تہٕ مُلکی سوتھرکٮ۪ن رسالن اندر  شایع سپدان بلکہ پرٔۍ مرغوب صٲبن اعلیٰ  پایہ
چَن کانفرنس منزپٕننۍ کٔہۍیاہ  مقالہٕ،
یِم بہرحال کٔشیرِ ہٕنزعظمتچہ  بازیافت
چہ عملہ تہٕ ییتہ چن مثبت قدرن  ہٕنز
سوتھرِس  پٮ۪ٹھ اَنہٕ نہٕ چہ کامہ ہٕندِس مرکزی  نۅقطسٕے أندۍ أندۍگتَھ ماران چھ ،تمٔۍ  دِژ کٔشیرِ ہٕندٮ۪ن فارسی توٲریخن دوٗنژھ،  حضرت شیخ العالمس ؒ ، لل دٮ۪د ، حضرت  شاہمدانس ، تہٕ ساداتن ہٕندٮ۪ن احساناتن  ، صوفی سِلسلن تہٕ علامہ  اقبالؒ،  مولانا روٗمی ہوِٮ۪ن محسنن ہٕندۍ کٔشیرِ  تہٕ کٲشرٮ۪ن پٮ۪ٹھ کرنہٕ آمٕتۍسوچھ پھِرِن  علمی کتابن،ریشۍ نامن ، تذکرن تہٕ توٲریخن  ہندمطالعہٕ کٔرِتھ کٲشرِ زبٲنۍ منز۔ 2009 ءمنز  سپٕز
مرغوب بانہٲلۍ سٕنز تحقیقی مقالن  ہٕنز
اکھ خوبصوٗرت سۅمبرن شایع، یتھ منز  لل
دٮ۪دِ پٮ۪ٹھٕ از تام منتخبہٕ تہٕ نمایندٕ  ژووُہن
کٲشرٮ۪ن شٲعرن ہٕنزِ روادٲری تہٕ  انسان
دوستی ہُند بسیار پاسل مطالعہٕ پیش  کرنہٕ
چھُ آمُت۔ حضرت شیخ العالمؒ صٲبس  متعلق
تسٕنز تحقیقی کٲم چھے تٔمِس کٔشیرِ  ہٕندٮ۪ن
شیخ شناس عٲلۍمن تہٕ محقق ہٕنزتگہ  تندلہ
منزاہم مقام دِوان تسٕنز کتاب۔  ""Some glittering milestones of
ancient Kashmiri (with special reference to Shaikhul-Aalam)"" چھے  شیخ شنٲسی ہٕنز اکھ رٕژ کو شش ،یتھ منز  حضرت شیخ نورالدین ریشی سٕندِس کلامَس  ،زبٲنۍ ہٕندِس ورتاوس ، ورتاونہٕ آمٕژ  زبٲنۍ
ہٕندِس پوت منظرس ، حضرت شیخ سٕنزِ  شٲعری
تہٕ شخصیتُک لُکہٕ و وترِس پٮ۪ٹھ  پیمہ
تِس اثرس تہٕ باقٕے اہم موضوعن  متعلق
تحقیقی تہٕ تجزیٲتی مقالہٕ درٕج  چھِ۔
مرغوب صٲبٕنۍ حض شیخ العالمسؒ متعلق  کرنہٕ
آمٕژ کٲم نظر تل تھٲوِتھ آے یِم تہ  کشمیریونیورسٹی
منز قٲیم مرکز نوٗر خٲطرٕ  غلام
نبی گوہر تہٕ اسد اللہ آفاقی ہوٮ۪ن  شیخ
شناسن سٍتۍریسرٕچ فیلو مقرر کرنہٕ  تہٕ
دپان شایدکٔرنہٕ مرغوب صٲبن یہ فیلو  شِپ
قبول۔ أکِس  معتبر محقق سٕندِ حثۍیتہٕ کور تمٔۍ کٔشیرِ  ہٕندٮ۪ن فارسی توٲریخن، فارسی اَدبُک  تہٕ کٲشِر ادبُک پزنہٕ پٲٹھۍ مُطالعہٕ،  اصل کتَھ چھے یہ زِ تسُند دِل و دماغ  چھُ اسلٲمی جذبہٕ تہٕ خلوٗص سٍتۍ بُربکہٕ  ، سُہ چھُنہٕ عام وٲعظ مگراِسلٲمی فکرو  نظر
تھاون وول آسنہٕ کِنۍ چُھس علمی تہٕ  ادبی
سوتھرس پٮ۪ٹھ قلمی کٲم کرنہٕ وِز  امیُک
ظۅن روزان۔ تسٕنزِ رہنمٲئی منز  یِمو
سکالرو ایم،فل یا پی، ایچ ، ڈی خٲطرٕ  مقالہٕ
تیار کٔرۍ تِمن مقالُن ہُند فہرست  وُچھِتھ
چھُ اَمہ کتھِ ہُند ثبوٗت میلان  ،مثالے سہروردی صوٗفی سِلسلہٕ تہٕ حضرت  شیخ حمزہ مخدوٗمؒ کشمیری ،منقبت الجواہرُک  تنقیدی جٲیزٕ، وسطِ ایشیاہُک کبروی صوٗفی  سِلسلہٕ ، بیہقی ساداتن ہُند رول کٔشیر  منز، کٲشرِ زبٲنہ تہٕ ادبس منز اِسلٲمی  عنصر،بیربل کاچروٗ سٕنزِ منتخب اُلتواریخُک  تنقیدی جٲیزٕ وغٲرٕ۔ "" کٔشیرِ بالہٕ  اَپارِ "" نٲوۍ تحقیقی کتابہ ِ منز چھِ  پوگلی تہٕ کشتوارۍ بوٗلٮ۪ن متعلق زٕ اہم  باب درج۔مرغوب صٲبٕنۍیہ کتاب گٔے 1982 ءمنزشایع۔اَتھ  منز
چھُ جومۍصوبس اندرکٲشُربولن والٮ۪ن  علاقن
ہُند تمدنی تہٕ تہذیبی توٲریخ تہ  باونہٕ
آمُت۔ مرغوب صٲبن لیکھۍ بالہٕ  اَپٲرۍمٮ۪ن
کارِ وۅگہٕ نٮ۪ن شٲعرن  ،عبدالرحیم اعمیٰ غلام رسول کامگارتہٕ  رساجاودانی یَس متعلق مونو گراف ،یِم  بہرحال تسٕنزِ تحقیقی تہٕ تنقیدی کامہ  ہٕندِسٕے وانگس منزیوان چھِ۔اَمہ  علاوٕچھُ تِمو ولی اللہ مٔتِس متعلق تہ  مونو گراف لیوٗکھمُت ۔ 1982 منزٕے  کٔر
یِمو کٲشرِس رسم الخطس متعلق "" مرغوب  تھیوری "" پیش اماپوز کٲشُرلیکھُن والٮ۪و  عملٲو نہٕ یہ تھیوری ،نتہٕ زَن اَتھ  متعلق سپٕدۍ بحث تہ تہٕ واد واد تہ،  اماپوز توٲریخ کرنہٕ اَتھ کو ششہ نظر  انداز۔  یِتُے  یوت نہٕ زِ پروفیسر مرغوب بانہٲلۍ کور  ساہتیہ اکاڈمی ہٕندِ اہتمامہٕ شایع  سپدیمٕتٮ۪ن مرزا غالب ، سروجنی نٲیڈوتہٕ  قاضی نذر السلامس متعلق مونو گراپھن  ہُندکٲشرِزبٲنۍ منزترجمہٕ ،بلکہ پھِر  تمٔۍ
مشہوٗر فارسی دٔلیلہٕ کتاب "" کلیلہ  و دمنہ "" کٲشرِس منز۔اَتھ کتابہ منز درٕج  دانٲیی ہٕنزن دٔلیلن متعلق چھُ وننہٕ  یوان زِیِمن ہُند مالیُن چھے کٔشیرِ۔  ﴿ج﴾ پروفیسر  مرغوب بانہٲلی چھ ُکٲشرِ زبٲنۍ ہُنداکھ  ممتاز شٲعر،تسٕنز شٲعری منزچھے سمٲجی  خدمتٕچ تہٕ افٲدۍیتٕچ زیادے پہن کل لبنہٕ  یوان،اَتہ نہ چھُ تُم تڑاخ تہٕ نہ ویکھُت  لفظہٕ و وتُر، اتہ چھُ خۅش یوان سوت ساوٮ۪ر  ، سیزر تہٕ سنٮ۪ر ۔ اتہ ِ چھِ مثبت فکری  رٔوۍیِچ
تہٕ مثبت انسٲنی قدرن ہٕنز پاسدٲری  تہٕ
ترجمٲنی ۔پنٕنۍ مشاہدات ، خیالات تہٕ  احساسات
فنکارانہٕ پٲٹھۍ باونہٕ خٲطرٕ  ورتاوِ
تمٔۍ شٲعری ہٕنزاَلہٕ پلہٕ سارے  ؤنتۍ
زٲژ، غزل ، گیت ، وژُن ٹُکھ ، رُبٲعی  ، آزاد نظٕم ، پابند نظم ،نثری نظم، منقبت  تہٕ نعت لٮ۪کھنہٕ علاوٕ کور تمٔۍ تصویری  نظمہٕ لٮ۪کھٕ نُک اکہ نوو تہٕ نٮ۪رل  تُجربہٕ تہ، اماپوز یہ تجربہٕ ژھۅکٮ۪و  تسٕنزنٕے کٔژ تام نظمن پٮ۪ٹھ تِکیازِ  اَتھ موزنہٕ پتہٕ سانٮ۪و شٲعرو۔ مرغوب  صٲبنہ شٲعری منزچھے نٔوحٮ۪ساگہی تہ  تہٕ اَتہ چھُ خۅش یوان طنز تہ میلان،  یُس باضے اخلٲقی بے راہ رٔوی یا انسٲنی  قدرن ہٕنزِ مِسمٲری پٮ۪ٹھ کرنہٕ آمُت چھُ  ،مثلن نوم شعر  یۅہے  چھا نر سری رچھِ نُک تقاضا پھبن  کِتھٕ ژوٗنٹھۍ بامن ڈوٗنۍ شِہلس ! یا جہنم  پگہہ بسکین انہٕ نَے اگر  بُلبُلن کاوٕگی آپراوکھ یا نظراہ  بہارٕ دٔدۍونس میٲنِس تہ کٔرۍزِ ہے پوشُل  کونڈُے رٕنیمتِس ہلمس تہ بٔرۍزِ ہے بقولِ  ڈاکٹر شفیع شوق۔ "" مرغوب نہ شٲعری ہٕنز  اہم
خصوٗصۍ یت چھے یہ زِ یہ چھُنہٕ عشقہٕ  کٮ۪ن
تہٕ ذاتہٕ کٮ۪ن رٮ۪وٲیتی موضوعن  آویز،
تمٔۍ سٕنزشٲعری ہُند فکری عنصر  چھُنہٕ
صرِف عصری آگہی پیش کران بلکہ چھُ سُہ پٔزۍ پٲٹھۍ اِسلٲمی جذبس الہٕ  کھول کران ، نیرل پیکر،حسین تہٕ ٲوِلۍ  استعارٕ چھِ مرغوب نہ شٲعری اکھ منفرد  مقام بخشان،تمٔۍ کٔرۍ ہیژ منز واراہ  تجربہٕ تہٕ ہووُن زِ کٲشرِشٲعری منزکٲژاہ  گُنجٲیش چھِ موجود "" ۔﴿کٲشِر  ادبُک
توٲریخ ،چھاپ 1978 ئ﴾۔وارٕیہو  ؤرۍیو
پٮ۪ٹھ چھُ مرغوب صٲب نعت گوئی  کُن
زیادٕ توجہ کران، نعت چھُ تسُندمحبوٗب  صنِف
سخن ، تسٕندۍ وجدآور نعت چھِ حیاء،لولہٕ  تہٕ
پان بنزراوٕنکہ جذبہٕ سٍتۍ بربُکہٕ  سون  رہبر سُہ اِنسانِ کٲمل رشکِ شاہی چھے  یمٔۍ سٕنز غۅلٲمی سون  محور
سُہ محمود و احمد ، فخرِآدم چھُ یَس  نام
نٲمی سوزِ  مرغوب نوٗرانہٕ سینُک ازتہ مقبول ازلن  چھُ باسان شعرِ  حسانکے خلعتٕچ درٕے نعت گوٗیی چھے تھٔز  خۅش کلٲمی "" پرتوستان ""  چھے
مرغوب صٲبٕنۍ گۅڈٕنِچ شعرٕ سۅمبرن  ، یۅسہٕ 1979 ءمنزشایع  سپٕز۔اتھ میوٗل مرغوب صٲبَس ساہتیہ  اکاڈمی ہُندایوارڈ تہ ۔یِمو اعزازو  علاوٕ تہ آے مختلف سمٲجی تہٕ ادبی ادارو  طرفہٕ تِمن عزت افزٲیی کرنہٕ۔ "" تجلستان  ""  نٲوۍ شعرٕ سۅمبرن ،یۅسہٕ 2007 ءمنز  شایع
گٔے۔اتھ منزچھِ ندٲیی تہٕ غٲر ندٲیی  عنوانن
تحت مرغوب صٲبٕنۍ وجد آوَر نعت  درٕج
کرنہٕ آمٕتۍ تہٕ اکثر غزلن تہٕ نظمن  منزچھے
کٔشیرِ ہٕندِ موجودٕ صورتِ حالٕچ  فنکٲرۍ
آیہ باوَتھ کرنہٕ آمٕژ۔ یِمن  غزلن
تہٕ نظمن منز چھے کٔشیر اکھ علامتی  رنگہٕ
ژٔر یا پھنبہٕ سیرحٲوی موضوع  بنےمٕژ۔  پنہٕ  نٮ۪ن روٗشِتھ پردٮ۪ن توٗشِتھ کاوٕ دِگن  لٕج کۅسہٕ پھنبہٕ سیر کُنۍ  زٔنۍکٍتٮ۪ن ہیکہ وۅنۍ پوٗشِتھ پنہٕ نی  بُلہٕ نن کٔر دِلگیر اُردو  زبٲنۍ منزتہ کٔر مرغوب صٲبن واریاہ علمی  تہٕ ادبی کٲم۔ "" اخلاقیاتِ مرغوب "" تہٕ ""  کلامِ
اقبال کے مشرقی سرچشمے "" کتابہٕ  چھکھ
شایع کرِمَژٕ، ییلہ زَن کشمیر شناسی  ، کلامِ اقبال کی زیرین لہر، آدم گری ،  کشمیری اِملا کی علمی بُنیاد اور معیار  بندی ،بیادِ امین تہٕ خزینۂ  امین  نٲوۍ
کتابہٕ چھے وُنہ مسودن ہٕندۍ سٕے  صوٗرتس
منز مرغوب صٲبس نِش ، یِم شایع  سپدنہٕ
پتہٕ پراوِ مرغوب صٲبٕنۍ دینی،  علمی
تہٕ ادبی شخصیت زیادٕ کھۅتہٕ زیادٕ  باڈو۔
پروفیسر مرغوب بانہٲلۍ صٲبُن  یودوَے
انگریزی تہ اُردو زبانن منز تہ  لیوٗکھ
،تاہم چھُ سُہ کٲشرِ زبٲنۍ ہُند  اکھ
اہم ژُکۍ دَر، تس چھے کٔشیر ،کٲشرِزبان  تہٕ
کٲشرِ ثقافت ٹٲٹھ، کٲشرِ زبٲنۍ ہٕنزِ  أہمیٔژ
متعلق چھُ سُہ ونان  مَہ  راوَر وَلو لٕچ عظمتھ مَہ راوَر پنٕنۍ  سیٔز وَتھ یہ کٲشرِ کتھ مَہ راوَر ہرُد  پردارٕ کٮ۪ن پوران کجر دِتھ بیانٕچ  پوشہ وُنۍ دولتھ مَہ راوَر یۅہے  نِلہٕ ناگ آگُر سانہ لسنُک شِہُل  ونہٕ
وُن مٔژھیُل جنتھ مہ راوَر 1 ۔جیمۍ  صوبس منزکٲشرِ زبان و ادبُک توٲریخ،مرتبہ،  منشوٗر بانہالی، شایع کار، ساہتیہ اکاڈمی  دہلی زیادٕ پہن آو اَمہ منزٕ مرغوب صٲبس  متعلق نوشتُک استِفادٕ کرنہٕ یمٔہ خٲطرٕ  بہ مرتب سُند شُکر گذار چُھس۔  2 ۔کٲشرِادبُک  توٲریخ ،مرتب ڈاکٹرشفیع شوق تہٕ ناجی  منور ۔ 3 ۔احوال  نامہٕ حصۂ اول  ، کشمیر یونیورسٹی ،مرتّب بشیر اختر تہٕ  چمن لال چمن ۔  4 ۔  مرغوب صٲبنہ کتابہٕ ، خاص پٲٹھۍ پرتوستان  ،کٔشیر بالہٕ اَپارِ مونوگراپھ وغٲرٕ۔ 5 ۔سون  ادب ﴿زبان  تہٕ
ادب نمبر﴾  کلچرل  اکاڈمی 6 ۔  انہار﴿فایل﴾  کشمیر  یونیورسٹی بوزوَے  تہٕ نوٮ۪و ادبی صِنفو منز آیہ سٲنِس  افسانس سارِوٕے کھۅتہٕ زیادٕ خۅش بختی  باگہ۔ الہٕ پلہٕ شُونزہن ؤرین دوران  مٲنڈۍ أمۍ واریاہ پڑاو۔ کُنہ ادبی  صِنفہ ہٕنز ترقی باپتھ چھُ یہ محض  شُرۍلٲزی ہُند وق۔ اماپوز کٲشرۍ افسانن  کوڈ نہٕ صرف کاڈ بلکہ روٗد وِیہہ تہ  بدلاوان۔
افسانہٕ چھُ بِذٲتی مغربی ایجاد  ، تتہ چھے اَمِچ وٲنس زٕ ہتھ ؤری کھۅتہٕ  تہ زیادے ۔ مشرقی دُنیاہس اوس کتھٕ کرنُک  تہٕ داستان ونہٕ نُک فن ہفتا کالہ پٮ۪ٹھے  بدس ، اوَے ییلہ افسانہٕ اور ووت ، اتہ  لٔج نہٕ اَتھ وہراولبنس تہٕ باڈو پراونس  تٲر۔ کٔشیرِ تہ ووت افسانہٕ واریاہ ژیرۍ۔  ۷۴۹۱ءپتہٕ ا ون افسانہٕ تِمو ادیبو  بانہالہ
یپور یِمو تھٔز تعلیم پٔرمٕژ  ٲس
۔ یِمن اُردو ، انگریزی تہٕ ہندی بیترِ  زبانن
ہٕندِ ادبُک مُطالعہٕ اوس۔ ترقی  پسندی
تحریکہ دوران آیہ واریاہ طٔویل  افسانہٕ
لیکھنہٕ ، یِم سمٲجی حقیقژن ہُند  پورِ
پوٗر عکس ہاوان چھِ۔ یہ تحریک ٲس  نوٮ۪ن
آشن تہٕ امارن ہٕندۍ خا ب وُچھان ،  عوامس
ٲسۍ نُنہٕ گُرۍ تہٕ تلہٕ تلاو ہاونہٕ  آمٕتۍ،
اوے اوس تمہ زمانُک افسانہٕ نگار  عام
انسانہٕ سٕندۍ حالات بٲوِتھ استحصٲلی  عنصرن
تہٕ ہمیشہٕ پوشہ وٕنۍ اعلیٰ میارٕکۍ  افسانہٕ
مثالے امین کٲملُن "" کۅکر جنگ ""  اختر
محی الدینُن "" دندٕ وَزُن "" یا  "" دٔریایہ ہُند ییزار "" بیترِ۔ وۅں گوو  دۅد
ٕ کۅلن تہٕ تِلہٕ تلاوَن ہُند برم  پھُٹِتھ
پیوو نوو افسانہٕ۷۶۹۱ءپٮ۪ٹھے  کٲشرِ
شیرازٕ کِس خصوٗصی افسانہٕ نمبرس  سٍتی
تھنہٕ۔ یہ کتَھ آیہ ٹاکارٕ پٲٹھۍ  برۅنہہ
کُن زِ کٲشُر افسانہٕ نِگار چھُ  نوٮ۪ن
حالاتن منز گذارنہٕ یِنہٕ واجینہ  سمٲجی
زندگی ہٕنزِنوِ حقیقٔژ نوِ رنگہٕ  باوُن
یژھان۔ مثلن فاروق مسعودی سُند  افسانہٕ "" سٮ۪ٹھاہ معمولی "" رتن لال شانت  سُند "" ژھایہ گِتۍ "" یا اختر محی الدینُن ""  گہے
تاپھ گہے شِہُل "" تہٕ بنسی نردوشُن  ""  پنُن مرُن "" ۔ کٲشرِ  افسانُک سفر روٗد تھزرن کُن جٲری۔ افسانہٕ  نگارن ہُند اکھ کاروان آو بارسَس ۔ اتھ  کاروانس منز روٗدۍ نٔوۍ نٔوۍ تخلیق کار  تہ شٲمل سپدان۔ افسانہٕ نٔویسی ہٕندِس  مٲدانس منز سپٕدۍ نٔوۍ نٔوۍ تجرُبہٕ۔  ترقی پسند تحریکہ ہٕندِس اثرس تحت لیکھنہٕ  آمتٮ۪و افسانو پتہٕ آیہ جدیدیتکِس رحجانس  تحت تہ افسانہٕ لیکھنہٕ ۔ موضوع تہٕ  اسلوٗبٕکۍ نٔوۍ نٔوۍ تجربہٕ آیہ کرنہٕ۔  تمثیلی، علامتی تہٕ ورگہٕ اظہار آو کامہ  لاگنہٕ۔ افسانہٕ نگارو ورتوو خۅد کلٲمی  تہٕ خٲلص مکالمٲتی ول تہ۔ داستانن منز  ورتاونہٕ آمٕتۍ اسطوٗر تہٕ ا سطوٗری کردار  ورتٲوِتھ افسانہٕ لیکھنٕچہ معنہ ساوِ  تہٕ پھروٗژ کو ششہ تہ کرٮ۪کھ۔ افسانہٕ  نگارن ترٲو نہٕ صرف سماجہ کِس بلکہ فردٕ  سٕندِس
اندروٗنس تہ نظر ۔ انسانہٕ سٕندٮ۪ن  اندرٹٮ۪ن
تہٕ ویکھژارن دیتُن کھۅلُو۔  یۅہے
مواد تخلیق کٲری ہٕندِس قٲلبس منز  شیرِتھ
تھُرِن نٔوۍ نٔوۍ افسانہٕ۔ نوٮ۪ن  تہٕ
پرانٮ۪ن قدرن لٔج ٹھۅل، نوِ تہٕ پرانہ  پُیہ
ہٕندٮ۪و تضادو کٔرۍ نٔوۍ مسلہٕ  پٲدٕ،
ساینسی ترقی سٍتۍ بنیاے زندگی منز  آرامٕکۍ
تہٕ آسٲیشہ ہٕندۍ نٔوۍ نٔوۍ  سامانہٕ
، انسانس گۅو دولتُک پیپاس اگادِ،  یہ
پیپاس ہومراونہٕ باپتھ پیوس دۅہس  راتس
وۅٹہٕ پونز لاگُن، سورُے پاتھیوس  مگر
اکہ بے انتہا دولتہٕ نِش چھۅلُن اتھٕ  ، سۅگٔیہ فُرصتھ ، فراغتھ تہٕ کلہُم  پٲٹھۍ سکو ن ۔ تمۍ یودوَے زمینی تہٕ زمٲنی  دورِرس کانٕلۍ تٲرِتھ دوٗرِکۍ نکھٕ أنۍ  مگر دِلن لوگُس دوٗرٮ۪ر۔ بے فُرصتی ہُند  یہ ہوا نوا چھُ دوٗر گامن گُٹھن تہ ژھٹھ  کڈنہ لوگمُت۔ وۅنۍ چھَنہٕ انسانس  انفارمیشن ٹٮ۪کنولوجی ہٕندِس یتھ انقلٲبی  دورس منز طویل دٔلیلہٕ ، زیٹھۍ داستان  تہٕ صفہٕ وادن پٮ۪ٹھ واشرِتھ افسانہٕ  پرنس سمنب فُرصتھ۔ ناولہ ہٕنز تہ چھے  یِہے صورتِ حال ۔ اوَے بدلٲوۍ ضروٗرتہٕ  مطٲبق واریہو ادبی صِنفو وِیہہ ۔ تِہُند  باڈو آو ژۅمراونہٕ تہٕ بعض صورتن منز آیکھ  ہیت تہ بدلاونہٕ۔ کٲشرِ زبٲنۍ منز آیہ طویل
آزاد نظمو پتہٕ مۅخصر تہٕ مۅخصر ترین  نظمہٕ
تہ لیکھنہٕ۔ یی سپُد افسانس سٍتۍ  تہ
۔ گۅڈٕ گۅڈٕ آیہ زیٹھۍ بلکہ واریاہ  زیٹھۍ افسانہٕ وجودس، تمہ پتہٕ مۅخصر  افسانہٕ تہٕ مۅخصر افسانو پتہٕ گوو سٮ۪ٹھاہ  ژھۅٹٮ۪ن افسانن ہُند رواج ، یِمن مِنی  افسانہٕ یا پوسٹ کارڈ افسانہٕ تہ ونان  چھِ، یِمو منز واریاہ افسانہٕ صرف کینژنٕے  سٔطرن پٮ۪ٹھ پھٔہلِتھ چھِ۔پتھ کُن  گُذریمتٮ۪ن ترٮ۪ن دٔہلٮ۪ن دوران لیوٗکھ  کٲنسہ کٲنسہ افسانہٕ نگارن منٔزۍ مٔنزۍ  مِنی افسانا تہ۔ واریاہ افسانہٕ نگار  آیہ بارسس یِمو صرف مۅخصر تہٕ سٮ۪ٹھاہ  مۅخصر افسانے یٲتۍ لیکھۍ۔ شاید اوس تِمو  ژرُژمُت زِ یہ چھے وقتٕچ منگ تہ تہٕ  مۅخصر کتھ چھے ہمیشہ ژ ور معنہ تھاوان  تہٕ تہدار آسان۔ہُپٲرۍ ٲسۍ باقٕے مُلکی  تہٕ غٲر مُلکی زبانن منزتہ مِنی افسانہٕ  لیکھنٕکۍ تجربہٕ تہ پاسہٕ درامٕتۍ۔  سانٮ۪و واریہو افسانہٕ نگاروکور اور کُن  ژ ور توجہ،یِمن منز چھِ مثالے رحیم رہبر،  نذیر جہانگیر، محی الدین ریشی، مُشتاق  مہدی، سید یعقوب دِلکش، مُشتاق احمد  مُشتاق، ناصِر منصوٗر، عبدالاحد وٲحِد  ،رشید سرشار، غلام محمد مٲہر، رتن جوہر،  اوتارہوگامی،
وجے ساگر، مکھن لال پنڈِتاتہٕ  اشوک
کول بیترِ۔ پنڈِتا صٲبس چُھ پنُن  اکھ
خاص ڈِکشن، تِہندۍ طویل افسانہٕ چھِ  گٲمی
زندگی وحاطہٕ کران ، وۅں گو مۅخصر  افسانہٕ
لیکھان لیکھان چھِ انسان سٕندٮ۪ن  نفسیٲتی
اندرٹٮ۪ن تہ کھۅلو دِوان ۔ کٲشرِ  زبٲنۍ منزآسہٕ وُہمہ صٔدی عیسوی ہٕندِ  سٔتۍمہ دٔہلہ پٮ۪ٹھے مۅخصر کھۅتہٕ  مۅخصر افسانہٕ لٮ۪کھنہٕ چہ مالہٕ پھۅلنہٕ  لجمٕژ "" سُہ کُس اوس "" چھُ اَتھ سلسلس منز  شاید
گۅڈنکٮ۪و قدمو منز اکھ ، امین کٲمل  سُند
یہ افسانہٕ گٔیاو تٔتھۍ زمانس منز  نیب
رسالس منز شایع۔ ٲٹھۍ مِس دٔہلس منز  گٔیہ،
شیرازس منز فاروق مسعوٗدی سٕندۍکینہہ  مۅخصر
افسانہٕ شایع ۔ رحیم رہبرٕنۍ کینہہ  مِنی
افسانہٕ تہٕ گٔیہ أتھۍ وقتس منز  ریڈیو
کشمیر سرینگرٕ پٮ۪ٹھٕ نشر۔ افسانہٕ  ہیکہ
نہٕ ٲسۍتھٕے کہٲنی ورٲے ۔ کتھ ،و  اقعہٕ
یا کہٲنی علاوٕ چھِ کُنہ تہ  افسانٕکۍ
اجزائے ترکیبی کردار، مکالمہٕ  تہٕ
لکھٲرۍ سُند یِمن سارِنٕے سٍتۍ مخصوٗص Treatment ،  افسانہٕ
وونان وونان گژھِ مخصوٗص ماحول  یا
وَنو ہوانوا وۅتلاونہٕ یُن۔ اَتھ منز  ہیکہ
پیام تہ ٲسِتھ، طنزٕ تہ ، تہٕ صرف  تاثُر
تہ مگر افسانہٕ چھُ اَمہ باوجود  زِ
اَمیُک کرنز رَتھ تہٕ ماز چھُ سماجہ  منزے
حٲصِل سپدان تہ تخلیقی چیز ، اتھ  منز
اگر تخلیقی جوہرآسہ نہٕ تیلہ روزنہٕ  اتھ
تہٕ لُکہٕ کتھِ منز یاعام قٕصن منز  کانہہ
فرق۔ مِنی افسانہٕ تہ چھُنہٕ یِمو  چیزو
نِش مُچھِ۔ وۅں گوو منی افسانہٕ  لیکھَن
وٲلِس چھے کم لفظن منز بٔڈ کتھ  باوٕنۍ
پٮ۪وان۔ اوَے گوو مِنی افسانہٕ  یہ
دٔپۍ زِ تہ نٔٹۍ وارِ منز ناگ برُن۔  لۅکُٹ
کنواس ، پُلاٹہٕ پیوٗنت،ا کھ زٕ  کردار
تہٕ واقعہٕ رژھا ! مِنی  افسانس
چھُ یِتُے بُتھ بانہٕ، اماپوز اتھ  منز
باونہٕ آمُت واقعہٕ پیوٗنت چھُ بڈِ  کھۅتہٕ
بٔڈِس واقہٕس، سٮ۪ٹھاہ وسیع صورتِ  حالس
یا واریہن پانہٕ وٲنۍ جورنہٕ آمتٮ۪ن  مسَلن،
نمایندگی کران یا بُتھِ پٮ۪ٹھ  پردٕ
تُلان اختر محی الدین سٕندۍ مِنی  افسانہٕ
چھِ اَمچہ بہترین مثالہٕ۔ مثلن  تسُند
افسانہٕ "" ببلہ روو مالیُن "" چھُ  کٲشرٮ۪ن
پنڈتن ہٕنز نقلِ مکٲنی سٍتۍ پٲدٕ  سپُدمُت۔
سیٲسی ، سمٲجی تہٕ نفسیٲتی صورتِ  حال
جذبٲتۍ آیہ پیش کران ۔ یوتاہ بوڈ  واقہٕ،
یتھ سٍتۍ واریاہ واقہٕ جوٗرِتھ  چھِ،
کٔژتام سٔطرن منزباون چھُ اَمہ  منِی
افسانُک کمال۔ کتَھ چھے یہ زِ ببلہ  چھُ
جنج گرس منز خاندر سپدان، ییلہ  کٲشرٮ۪و
پنڈِتانٮ۪و ونہٕ وُن گرٮ۪ز تُل  "" وَنہ ہے چھکھ مالنِچہ ہیرے پٮ۪ٹھ "" ببلہ  ہٕندۍ
مٲلۍ ژٔھٹ باکھ .... "" یہ  مہارا چھُ جنج گٕر، مالیُن مہرا چھُنہٕ،  اَدٕ چھُ سجٲوِتھ ! سۅ  کتہ چھس بوٗنۍ ، سُہ پھرس۔ سۅ کُٹھ تہٕ  کچھُ ہٕنز ہیر یتھ پٮ۪ٹھ بِہتھ مہرا ببٕل  دارِ دجن گِندان ٲسٕم ! ""  یتھے  پٲٹھۍ
چھِ اختر محی الدینٕنۍ موج ، رییہ تہٕ جلہ ہٕندۍ دندٕ پھٔلۍ مِنی افسانہٕ  تھیکٕنۍ لایق۔ "" جلہ ہٕندۍ دندٕ پھٔلۍ ""  افسانس
منز چھُ کٔشیرِ ہُندِ عصری صورتِ  حالُک
نقشہ کٔژ تام سٔطرن منز وۅتلاونہٕ  آمُت۔
کرفیوٗہس دوران چھُ اکھ وٲنسٹھ شخص  سڑکہ
اپور ترنٕچ کو شش کران ، پُلسہٕ  وول
چُھس رُکاوان ،أمِس شخصہٕ سٕنز تھٔز  تعلیم
یافتہٕ کو ر، یۅسہٕ ؤکیل ٲس چھے  پُلسہٕ
وٲلِس سٍتۍ سوال و جواب کران،  پُلسہٕ
وول چھُ گوٗلۍ چلاوان ، کو ر چھے  گژھان
مارٕ، مول چھُ کورِ ہٕندۍ چھکراونہٕ  آمٕتۍ
دند سۅمبراوان۔ اَتھ بہ ظٲہر عام  نوعیتہ
کِس لۅکٹِس واقہٕ ہس چھُ افسانہٕ  نگار
سُند Teatment واریاہ  معنہ خیز بناوان۔ رحیم  رہبر چھُ بسیار نویس افسانہٕ نگار۔ تہنز  واریاہ افسانہٕ سۅمبرنہٕ چھے شایع سپدیمٕژ۔  تِم روٗدۍ نہٕ زانہہ تہ طویل افسانہٕ  لیکھہٕ نَس لور۔ تہندٮ۪ن مۅخصر تہٕ واریاہ  مۅخصر افسانن ہُند محوّر چھُ کٔشیرِ ہُند  عصری کرب ، انسٲنی حقوٗقن ہٕنز پامٲلی۔  تہندۍ اَمہ قبیلٕکۍمِنی افسانہٕ چھِ  حُزن انگیز تہ تہٕ سوچس درسہٕ دِنہٕ وٲلۍ  تہ۔ یِم افسانہٕ چھِ فنکٲرۍ آیہ سانہ  أندۍ پِکھچ عکس بندی کران۔ مثلن آدٕمۍ  کرنزن ہٕنز پریڈ ، موج لٔج یو، فوٹو، سُرخی  ، تمہ رٲژ تہٕ کنہ شہر۔ رحیم رہبرٕنۍ  یِم
تہٕ یِتھۍ ہوۍ واریاہ افسانہٕ چھِ  سانہ
پُرآشوب دورٕچ نشاندہی تہٕ ترجمٲنی  کران۔ محی  الدین ریشی سٕندۍ مِنی افسانہٕ چھِ نوٮ۪ن  مسلن ہُند ایحساس کرناوان مثالے تُہند  "" نکھ "" افسانہٕ چھُ بہ ظٲہر اکھ لۅکُٹ  واقعہٕ باوان ، مگر بنیٲدی طور چِھ اتھ  مسلس سٍتۍ واریاہ مسلہٕ نٔتھۍ سپدان تہٕ  اکہ بڈِ مسلک احساس کرناوان، افسانہٕ  نگارن چھُ یہ لۅکُٹ واقہٕ جذبن ہٕنزِ  کوندِ منزٕ پویمُت،انسٲنۍ ہمدردی ہُند  جذبہٕ، مذہبی وابستگی ہٕندۍ جذبہٕ، کُنِرک  احساس ، پانہٕ پننہ اتھٕ کٲم نہ کرنُک  یچھ عادت، کٔژن تام سٔطرن پٮ۪ٹھ مشتمِل  أمۍ معنہ سٲوۍ افسانن کیاکیا چُھنہٕ  سٲمِتھ تھوومُت۔ واقعہٕ چھُ یہ زِمامہٕ  صٲب چھُ گرس منز کنُے زون۔ نیچوۍ چھِس  تھٔز تعلیم حٲصِل کرنہٕ پتہٕ انگلستانس  منز دیار وٹہٕ نس تہٕ دُنیا چھاونس سٍتۍ  آوٕرۍ۔ مامہٕ صٲب ییلہ موٗد، کالوٗنی  ہند ٮ۪و بے مُروّت تہ غٲر زان ہمسایو  اَنہٕ نٲوۍ کینہہ بہٲرۍ مزوٗر۔ یِمہٕ نٕے  اتھِ تُلنووکھ مامہٕ صٲبُن توبوٗدٕ۔  توبوٗدٕ پکناوان پکناوان و ون أکۍ بہٲرۍ  مزوٗرن "" رام نام ستیہ ہے۔ سب بولو "" رام  نام
ستیہ ہے "" د ویم مزوٗر لوگُس وننہ ""  یہ
مسلمان تھا "" گۅڈنٕکۍ دیتس مسلمان  تھا
تو کیا ہوا، رام نام ستیہ ہے "" غلام  رسولن ، یُس یہ حال وُچھان اوس، و ون گرٕ  وٲتِتھ آشینہ زِ أزۍ کہ پٮ۪ٹھٕ گژھن  شُرۍ گرُک کٲم کار کرناوٕنۍ، وۅنۍ پورُکھ  سٮ۪ٹھاہ اگر تھٔز تعلیم پٔرِتھ سٲنۍ شُرۍ  تہ Foregin گٔیہ،  اسہ کُس دِیہ نکھ ! مثالہٕ  ہٮ۪کن واریاہ ٲسِتھ مگر یہ چھے حقیقت زِ  مِنی افسانن چھے قبولیت میلان تہٕ مِنی  افسانہٕ لیکھہٕ نُک رحجان چُھ دۅہہ کھۅتہٕ  ہُران، وۅں گوو ییمِس نہٕ اَمہ فنُک پٲز  لیہ ییہ تسٕنز کو شِش گژھِ رایگان۔ زان اصل
ی : غلام  نبی
پنڈت قلمی  ناو : غلام  نبی آتش زاسنہٕ : 27 اپریل 1949 ئ سکو نت : نٲنِل  اننت ناگ کشمیر تعلیم : ایم۔  اے ۔ بی ایڈ پیشہ : ریاستی  محکمے تعلیمس منز ژتجہن ؤرین شٮ۪ن رٮ۪تن  تہٕ  پانژَن  دۅہن ٹیچر، ماسٹر تہٕ لیکچرار﴿کشمیری﴾  سٕندِ  حیثتہٕ  کٲم کرنہٕ پتہٕ سپُد 30 اپریل 2007 ءدۅہہ  سبکدوش۔ تصانیف : 1 ۔  شیشہ
یِندٕر﴿شٲعری﴾ 1966 ئ۔ 2 ۔زوٗل  امارن
ہُند﴿شٲعری﴾ 1978 ءکلچرل  اکادمی
انعام یافتہٕ کتاب۔ 3 ۔  کینژھا
مینژھا﴿شُرۍ  بٲتھ : اشتراک : محمد  سلطان
سُلطان﴾ 1981 ء۔ 4 ۔  تحقیق﴿ادبی  تحقیقی مقالہٕ﴾ 1982 ئ۔ 5 ۔  کٲشِرۍ
تلمیح﴿اشتراک : موہن  لال آش﴾ 1985 ء۔ 6 ۔  پُشکِن
سٕنز نظمہٕ﴿منظوٗم  ترجمہٕ : اشتراک : شام  لال پردیسی﴾ 1981 ءسوویٹ  لینڈ نہرو ایوارڈ یافتہٕ کتاب۔ 7 ۔  کٲشِرۍ
لُکہٕ بٲتھ جلد 8 ۔﴿تحقیق  تہٕ
ترتیب  ﴾  کلچرل  اکادمی 1988 ئ۔ 8 ۔  کٲشِرۍ
لُکہٕ بٲتھ جلد 9 ﴿  تحقیق  تہٕ ترتیب﴾  کلچرل  اکادمی 1989 ء۔ 9 ۔کٲشِرۍلُکہٕ  کتھٕ
جلد 6 ﴿تحقیق  تہٕ
ترتیب﴾  کلچرل  اکادمی 1990 ء۔ 10 ۔  کٲشِرۍ
لُکہٕ بٲتھ جلد 11 ﴿تحقیق  تہٕ
ترتیب﴾  کلچرل  اکادمی 2007 ء۔ 11 ۔  محمد
سُبحان بھگت﴿تحقیق  تہٕ
ترتیب﴾ : مونو  گراپھ
۔ ساہتیہ اکادمی 2000 ئ۔ 12 ۔  کٔشیرِ
، حضرت شیخ نور الدین ریشی سٕندِس  کلامس
منز﴿تحقیقی  مقالہٕ﴾ 1994 ء۔ 13 ۔  وُہمہ
صٔدی دوران کٲشرٮ۪ن زنانہٕ لکھارٮ۪ن  ہُند
دیُت﴿ساہتیہ  اکادمی﴾ 2002 ئ۔ 14 ۔  بازیافت﴿تحقیق  تہٕ تنقید﴾ 2005 ء۔  ساہتیہ اکاڈمی ایوارڈ یافتہٕ کتاب۔ 15 ۔  کٲشِر
لُکہٕ شٲعری﴿وکھنے  تہٕ
ویژھنے﴾ 2007 ء۔ 16 ۔  کٲشُر
لُکہٕ ووتُر﴿  تحقیق  تہٕ
تجزیہ۔ 2009 ء﴾  ۔ 17 ۔  نوو
کینژھا مینژھا ہ﴿شُرٮ۪ن  ہٕندِ
خٲطرٕ نظمہٕ تہٕ کہٲنیہ﴾ 2009 ئ۔ 18 ۔  حکایاتِ
رومیؒ﴿مثنوی  معنوی منز ژارنہٕ آمژن حکایٔژن ہُند  ترجمہٕ﴾ 2010 ئ۔ 19 ۔  پروفیسر
شمس الدین احمد﴿مانو  گراپھ﴾  ۔ساہتیہ  اکادمی
دہلی 2011 ئ۔ 20 ۔سرمایہ تہٕ سام﴿تحقیق  تہٕ
تنقید﴾ 2011 ئ۔ 21 ۔  اقبال
ناتھ ونپوہ﴿مانو  گراپھ﴾  کلچرل  اکیڈیمی 2011 ئ۔  رُکنیت 1 ۔  ساہتیہ اکادمی ہٕندِ کٲشرِ مشاورتی بورڈُک  ممبر 2000 تا 2006 ئ 2 ۔ممبر  ٹکسٹ
بُک پرپریشن کمیٹی برائے کشمیری  ،اسٹیٹ بورڈ آف سکول ایجوکیشن۔ 3 ۔  ممبر
ٹکسٹ بُک رِوجن کمیٹی براے کشمیری  واُردو
اسٹیٹ بورڈ آف سکول ایجوکیشن۔ 4 ۔  سابقہ
ممبر مشاورتی بورڈ کٲشُر سرینگر  ٹائمز۔ ایوارڈ: 1 ۔کلچرل  اکیڈیمی
ایوارڈ 1979 ٕٕ ٕ 2 ۔  سوویٹ
لینڈ نہرو ایوارڈ 1982 ٕ 3 ۔بیسٹ  ٹیچر ایوارڈ 2005 ٕ 4 ۔ساہتیہ  اکیڈیمی ایوارڈ 2008 ٕ 5 ۔  شُرۍ ادبہٕ باپتھ ساہتیہ اکاڈمی ایوارڈ 2011 ٕ   مرحوم
پروفیسر محی الدین حاجنی تہ چھُ  وہاب
حاجنی سٕندِ کلامٕچ ژھانڈدِنس دوران  یِتھِ
اکہ واقہٕ ہُک ذِکرکران لٮ۪کھان  زِ __ "" وہاب  نہ رحمت حق گژھنہٕ پتہٕ ییلہ أمۍ سٕندِس  گرس سرکارٕ تہٕ بٔلۍ وٲرِثن ہٕندِذٔرۍیہ
لوٗٹ سپُد ،أکِس ہمسایس آیہ یہ کتاب﴿کار  گُذٲری﴾  دردست،  واتنٲوٕن
گرٕ، اتہ تھٲوٕن تریشہ نٔٹِس  ٹھانڈ،پرٮ۪تھ
دۅہ اوس اتھ اکھ اکھ  ورقاأدران
تہٕ ژھینان ۔ہمسایہ اوس  پرٮ۪تھ
دۅہ اودُرورق ژٔٹِتھ کتاب بییہ نٔٹِس پٮ۪ٹھ تھاوان ،پتہٕ ییلہ مے بوز  تہٕ یہ کتاب وہاب نِس باپتھرس اَتھِ واپس  انہٕ نٲوٕم،اتھ ٲسۍ کینہہ ورقٕے  بچےمٕتۍ "" ﴿تفصیلہٕ  خٲطرٕ
وُچھو وۅلرٕکۍ ملر،وہاب نمبر،ص  ۴۶۳،۴۸۹۱ءحلقہ ادب سونا واری،حاجن﴾۔  یِم
چھِ محض کینہہ مِثالہٕ ،نتہٕ آے از  تام
درجن واد کُلیات تہٕ شعرٕ سۅمبرنہ  شایع
کرنہٕ ،یِمو خٲطرٕ سانٮ۪و کۂۍیاہ  محققوزبردس
مٮ۪حنت کٔر۔  وُچھو
انہار ،محمودگامی نمبر ،ص ۹۷۔۲۵۔ پیر
محمد یوسُف ابنِ پیرعلی شاہ ساکن  نوگام کُٹہٕ ہار ۔أمۍ اوس یہ کلام دِوسر  علاقہٕ کِس درین گامَس منز پیر گُلہٕ صٲبس  نِش حٲصِل کورمُت۔  پیر
غلام محمداوس کٹہٕ ہار علاقہٕ کِس  کوٲرۍ گوم گامَس منزروزان، أمۍ سٕنز  لیچھمٕژ پانژھ مثنوۍیہ چھے أکِس شخص  نِش مے وُچھمٕژ ،بلکہ کورُم رٮ۪تس کھنڈس  تہُند مُطالہٕ تہ تہٕ پیر غلام محمدس  تہٕ تسٕنزن یِمن مثنوۍین متعلق لیوکھُم  مقالہٕ تہ ،یُس وٮ۪تھٕ آگر رسالس منزٕ  شایع تہ سپُد ، یہ چھُ اکھ تازٕ دریافت  شٲعر، تسُند نیچو مقبول شاہ تہ اوس شٲعر  ،أمِس مقبول شِہنۍکو ر چھے نوگام کٹہٕ  ہارٕ کس پیر نورالدینس باگٕنۍ آمٕژ۔  وٮ۪تھٕ
آگر ۶۸۔۷۸۹۱ءمراز ادبی سنگم۔  کلامِ
مقبول امرتسرۍ ،تحقیق تہٕ ترتیب  ،ناجی منور۔  1969 ءمنز  گٔیہ یہ مثنوی "" شانِ مومن "" نٲوۍشایع۔   پیر
پانژالہٕ طرفہٕ رٮ۪تہٕ کٲلِس دوران  یِنہٕ
واجہٕ نٮ۪ن شٮ۪ہجن تہٕ تٕرنٮ۪ن  واوٕ
گراین چھِ مرازس منز ہٲج بوانہ ٕ  ونان
،ہرگاہ ہۅکھ دٕرِتہٕ ننہ نبہٕ کُنہ  وِزِ
أتھۍ موسمس منزمعموٗلی وُزمل گژھان  چھِ،
اَتھ تہ چھے یوان ہٲج بوانہ ِ وَننہ  تہٕ
دپان اَمہ سٍتۍ چھُ کھہن اندر داں  کُلٮ۪ن
گۅڈٕ پٮ۪وان تہٕ پوچھر میلان  ۔﴿آتش﴾  کاہن  گوفال وُچھن وول، غٲبچہ کتھٕ ونن وول  ۔کہہ دٔنۍ گوو کہوچہ پٮ۪ٹھ پرکھاوُن ۔   یہ
چھُ مرحوم عارف صٲبُن ژاکھ ، یتھ متعلق  تمٔۍ
لیوکھمُت چھُ زِ عقیدتُک یہ ژاکھ آو 10 دسمبر 1997 ءدۅہ  جٔمہ
تتھ بہلہ پایہ مشاعرس منزپرنہٕ  ،یُس پروفیسر مرغوب سٕندٮ۪ن ادبی کارنامن  ہٕنزِ سپاس گذاری مۅکھٕ رساجاوِدٲنی  میموریل کمیٹی تہٕ جموں یونیورسٹی ہٕندۍ  اُردو شعبن منعقد کورمُت اوس۔ پتہٕ اوس  مرحوم عارف صٲبن یہ ژاکھ 29 دسمبر 97 ءدۅہ  پننہ دستخطٕ مرغوب صٲبس لیکھِتھ سوزمُت  ۔﴿آتش﴾"
kashmirilanguage,header,,,       
kashmirilanguage,GN_Atish_2of3,,,"سرمایہ  تہٕ سام رٮ۪وایت  تہٕ صورتِ حال مثنوی  ہٕنز روایت :- فارسی  زبٲنۍ ہٕنزن واریہن شعرٕ ذٲژن سٍتۍ وٲژ  مثنوی تہ کٔشیرِ یۅسہٕ کٲشرِس مزازس یٔژ  پٲٹھۍ براہ آیہ ۔ اَسہ ٲس منظوم تعشوقہٕ  دٔلیلن، سمٲجی واقعاتن اکھتُے جنگنامن  ہٕنز مقٲمی روایت تہ ،یۅسہٕ رَسہٕ رَسہٕ  لوسہٕ نَس آمٕژ ٲس۔ اَمہ روایتٕکۍموٗل  چھِ سلطان زین العابدین بڈشاہ سٕندِس  زمانس منز لٮ۪کھنہٕ آمٕژن کٲشرٮ۪ن کتابن  اندر میلان ، یِمو
منز اکثر کتابہٕ تاحال  رٲوِس
تلٕے چھے، دپان بھٹ اوتار سٕنز بانا  سُرکتھا
چھے بدس آمٕژ،یتھ متعلق سۅرگہٕ  وٲسۍ
پروفیسر پرتھوی ناتھ پُشپ چھُ لیکھان : "" باناسُرنہ  خانہٕ
ماجہ اُشایہ تہٕ کرِشن جی نِس  نیچوِۍ
سٕندِس خانہٕ مٲلِس اَنِردُھس  چھُ
دِلہٕ میُل سپدان، ژورو ہتَو بند و  منزٕ
چھُ نٮ۪صفہٕ کھۅتہٕ زیادے پہن جنگہٕ  کِس
ہنگامہٕ سٕے منزہٮ۪نہٕ آمُت۔ اُشایہ تہٕ اَنردُھٕنۍ لولہٕ کتَھ ہے اوتار بھٹ  پننہ شٲعری ہُند گول بناوِ ہے کٲشُر ادب  روٹہ ہے نہٕ کُنہ، توتہ چھے بانا  سُرکتھا یہ سٮ۪ٹھاہ اہمیت ، زبٲنۍ رٔنگۍ  تہ تہٕ اسلوٗبہٕ رٔنگۍ تہ، ییمہ کِنۍ  کٲشرس ادبس منزاَمیُک مقام دستاویزی  بنیومُت چھُ "" ﴿کشمیر  یونیورسٹی
ہُند انہار جلد 5 شمارٕ 8 ص 41﴾  سُلطان  حسن شاہ سٕندِس زمانس منزگنگ پرشست نٲوۍ  شٲعرٕ سٕنز "" سۅکھ دۅکھ چرت "" تہ چھے اَتھِ  آمٕژ ،یۅسہٕ
بانا سُر کتھا یہ ہٕندِکھۅتہٕ  کٲشِر
زبٲنۍ زیادٕ نکھٕ چھے۔اَتھ کتابہ  منزچھے
شٲعرن پنہٕ نِس زمانس منز مُروج  عٔلۍمن
ہُند ہر ترپیش کرنٕچ کو شش کٔرمٕژ  ،بییہ کِتھٕ کٕنۍ پزِ انسانس زندگی  گُذارٕنۍ ۔ پَس چھے یہ کتَھ صحی زِ منظوم  داستان نگٲری ہٕنزرٮ۪وایت ٲس
مگر صنِف  ٲس مختلف ، یۅسہٕ واریہس حدس تام واکھس  تہٕ شُرکِس سٍتۍ رلہٕ وٕنۍ ٲس۔ شاید چھُ  اَمی رٮ۪وایٔژ ہٕندِس نتیجس منز حضرت  نورالدین ریشیؒ سٕنز صدوسی مسلہٕ ، ییتہ  کنجن بُگہٕ ژھو، ہوٗن چھُے کران وَو باوَو  ، پٮ۪کھ پایَس یاون مٔژی ،ہشہ زیچھِ  تہٕ
بیانیہ نظمہٕ مثنوی ہٕندِس موجودٕ  انہارس
کُن اکھ معنہ سوو قدم باسان۔ حض  شیخ
نور الدین ریشیؒ سٕندِ زمانہٕ پٮ۪ٹھ  محمود
گٲمی سٕندِس دورس تام چھے زیچھن  بیا
نیہ نظمن یا وَنو مثنوۍین ہٕنز  وٮ۪ژھے
،اَمہ وژھیہ ہٕندۍ چھِ مختلف  وجہ
وننہٕ یوان مثالے بقولِ نشاط انصٲری: "" اکھ  خاص وجہ چھُ یہ زِ یِمن دۅن شٲعرن ہٕندِس  درمیٲنی دورس منز چُھ ییتہ گیان دھیان  صوفی اِزم تہٕ نرگُن فلسفچہ شٲعری ہُندُے  چلے جاو اوسمُت ،ماسواے حبہ خاتون تہٕ  أرۍ نہ مال چھُ تمام شٲعرو أتھۍ نہجہ  لۅلہٕ متہٕ لاے کورمُت،نتہٕ چھُنہٕ مثنوی  خٲطرٕ ماحول سازگار اوسمُت یاتہٕ چھُنہٕ  محمود گٲمی سٕندِس پھبنس تام کٔشیر اندر  مثنوی صنفُک پرتوٕے پیومُت""۔  ﴿شیرازٕ  لولہٕ
مثنوی نمبر ص ۲۳۲﴾  ۔ اماپوز  مے چھے پژھ زِ زانہہ کٲلۍ ما سپدن کینہہ  تِم مثنوۍیہ دسیاب یِمہٕ اَتھ بہ ظٲہر  رٲوۍ مٔتِس دورس منز لٮ۪کھنہٕ آسن آمٕژ  تہٕ ژھٮ۪ن ییہ پروُنہٕ ۔ نٲجی منّور  سٕندِس ذٲتی کُتب خانس منزچھِ کستام فارسی  شٲعرٕ سٕنزاکھ لۅکٕٹ مثنوی یتھ منز فارسی  شعرن سٍتۍ کینہہ کٲشِرۍ شعر تہ چھِ،  اَمیُک موضوع چھُ حضرت اسماعیلؑ سُند  قربان گژُھن، یہ مثنوی چھے ۲۱۸ھ منزنقل  آمٕژ کرنہٕ، امیُک مطلبٕے گو زِمحمودگٲمیس  برونہہ ساڑھ ترے ہَتھ ؤری چھُ کٲشرس منز  مثنوی ہُند رواج سپدُن ہٮ۪وان ۔ اَمہ  مثنوی ہُند نمونہٕ چھُ یہ: گٔنڈۍ  زِ سخٕت یُتھنہٕ ژھٹھ دِتھ زانہٕ بو اضطرابم  دوٗر تا گردد ازو یُتھنہٕ  حرکت کینہہ گژھی پکہ صاف شراکھ پس  رہا
کردیم از یزدان پاک کٔرۍزِ  نو تمہ وقتہٕ ژٕے مے کُن نظر  پیش  آید مرتُرا مہرِ پدر یِتھے  پٲٹھۍ چھے أتھۍ کُتب خانس منز کستام عبدۍ  پالٕنۍ بیاکھ لۅکٕٹ مثنوی "" طوطہٕ نامہٕ ""  یۅسہٕ
۱۰۲۱ھ منز تخلیق کرنہٕ آمٕژ چھے،  اَمیُک
مطلب گو عبدۍ پالہٕ چھُ محمود  گٲمی
سُند ہم عصر اوسمُت ۔  تاحال  چھِ سٲری یتھ کتھِ سٍتۍ مُتفق زِ محمودگٲمی  چھُ باضٲبطہٕ پٲٹھۍ کٲشِر زبٲنۍ اندر  مثنوی نگٲری ہُند دٔسلابہٕ کران ،تمٔۍ  کٔر کٲشراوِمژن مثنوۍین اندر فارسی  مثنوۍین ہٕندٮ۪ن فنی لوزٲماتن ہٕنز  پٲروی  ،تمٔۍ کرنٲو مثنوی تِتھے پٲٹھۍ متعارف  یِتھٕ پٲٹھۍایرانہٕ پٮ۪ٹھ آمژٕ باقٕے  شعرٕذٲژ مثالے غزل، کٲشِرس سٍتۍ زان  کرناوٮ۪ن ،شیرین خسرو مثنوی چھے مختلف  بحرن منز،خبر یہ ما چھے پرانہ مقامی  روایتٕچی ہانکل نتہٕ بقولِ محمد یوسف  ٹینگ "" نثرس کُن نرِ پِلہٕ وَنٕکۍ اَرٕ  سَرٕ "" فارسی پٮ۪ٹھٕ یۅسہٕ مثنوی اَسہ  تام وٲژ، سۅ چھِ اکھ تِژھ شعرٕزاتھ ییمہ  کٮ۪ن شعرن ہُند تعداد گنڈِتھ چھُنہٕ  آسان،اَتھ بیانیہ باڈو دار شعرٕ زٲژ  منزچھِ پرٮ۪تھ شعرٕکۍ دۅنوَے مِصرعہٕ ہم  قٲفیہ تہٕ ہم وزن آسان، ردیف تہٕ قٲفیہ
چُھس شعرٕ پتہٕ شعرٕ بدلان ، واقعات نگٲری  خٲطرٕ
تہٕ زیٹھو عشقہٕ قٕصو ،سمٲجی ،سیٲسی  ، توٲریخی تہٕ مذہبی واقعاتن ہٕنز باؤژ  خٲطرٕ چھے یہ شعرٕ ذاتھ سٮ۪ٹھاہ مُنٲسب  تہٕ موزون ، عام طور چھِ موضوعن ہٕندِ  لحاظہٕ فارسی شٲعرو مثنوی خٲطرٕ سَتھ  بحرٕ ورتاوِمَژٕ۔ یِمہٕ نٕے لوٲزماتن  پٲروی کران دیُت محمود گٲمی ین فارسی  مثنوین ہٕندِس دۅدٕ مٹھس چھونپھ تہٕ اَتہ  بد س آمٕتۍ دۅدٕ ہرٕکۍ ،پھُہہ تہٕ گُرسٕکۍ  پیالہٕ چٲوِن کٲشِرۍ لوٗکھ۔ تمٔۍ پھِر  لولہٕ مثنوۍیہ تہ کٲشرِس منز ،مذہبی  حکایٔژ تہ مُتصوفانہٕ قصہٕ تہ، ہارون  رشید تہٕ محمود غزنوی ہشہ دٔلیلہٕ  تہ،سُہ چھُ بسیار پاسل گۅنماتھ تہٕ زبان  ساز شخصیت اوسمُت أتھۍ سٍتۍ گو ییتہ  مثنوی نگٲری تہٕ مثنوی خوٲنی ہُند اکھ  شاندار دور شروع، مثنوی نگارن لٔج قلمن  زیر
تہٕ دگنہٕ ہیژَن مثنوی نیرنہ، 1974ءتام روز یٔہے صورتِ حال، مٔنزۍ مٔنزۍ  ہرگاہ ،معموٗلی سۅژر تہ آس مگر سُہ اوس  عٲرضی ۔ از تام چھُ یی وَننہٕ آمُت زِ  کٲشرِ مثنوی چھے تقلیدی ۔وننہٕ چھُ یوان  زِ اَسہ چھے صِرف اکھ زٕمثنوی یمن ہٕندۍ  قصہٕ خٲلِص کٲشِرۍ چھِ، اماپوز مثنوۍین  ہُند زیادٕ تعداد ہرگاہ تقلیدی چھُ، تِمہٕ  ہرگاہ وۅپر زبانَو پٮ۪ٹھے ترجمہٕ یا تلخیص  کِس صورتس منزکٲشراونہٕ آیہ، یہ چھُنا  پوز زِ اکرم بقال درد مندٕ سٕنزمثنوی "" مہرو  ماہ "" احد زرگرن "" اکہٕ نندُن "" یُس بییہ شییو شٲعرو تہ منظوم کورمُت چھُ  ﴾  غلام  محمد حنفی سٕنز مثنوی "" حبہ خوتون "" علی  گنے
عاشق سٕنز "" نوٗر مال "" مقبول شاہ  کرالہٕ
وٲرۍ سٕنز مثنوی "" گریسۍ نامہٕ "" تہٕ ""  ملہٕ
نامہٕ "" عبدالغفار فارغ سٕنز مثنوی  "" ملہٕ
نامہ "" بہار شاہ کاپرن سٕنز ’ احوالِ  کشمیر ‘ غلام محمدلون پارے پورہ﴿وفات  ۵۳۹۱ء﴾  سٕنز  "" آگر
نامہٕ "" مہدی ترٲلی سٕنز "" اعجاز  قرآن "" پیر علی شاہ کھۅیہٲمۍ سٕنز  ﴿بہ  عہد
گلاب سنگھ﴾  اکھ  بلاعنوان
مثنوی تہٕ حبیب ٹھوکرٕنۍ "" الہٕ  شہر "" مٮ۪رزٕ میرٕنۍ "" پٹھوٲرۍ نامہٕ ""  عبدالغنی
ٹھوکر مشہوٗر سٕنز "" وزرامال ""  تہٕ
عزیز میر سۅیہ بُگ سٕنزمثنوی "" پھریسۍ  نامہ "" چھے کشمیری الاصل ،یِمن ہٕندۍ قصہٕ  چھِنہٕ
پہا اَننہٕ آمٕتۍ بلکہ چھِ ییمی  میٔژ منز وۅپدیامٕتۍ۔ "" ہی مال نٲگۍ راے ""  یودوَے
ولی اللہ مٔتۍ فارسی زبٲنۍ پٮ۪ٹھے  أنۍ
مگر اَمیُک داستان چھُ موٗلہٕ کٲشُر۔ کٔشیرِ  پٮ۪ٹھ روٗدۍ ؤرۍیہ وادن وۅپر حکمران  قٲبض ،مغل بادشاہ اکبر سٕندِ کٔشیرِ پٮ۪ٹھ  قبضہٕ کرنہٕ پتہٕ بیوٗٹھ کٲشرٮ۪ن پٲر ،  تِمو ہیوک نہٕ ؤرۍ یہ وادن وَچھُک  وُپھاٹھ ژٔھٹِتھ ، حٲکمن خلاف وۅتھٕ نُک  بِتُرے اوسُکھ نہٕ ، جٲگیردٲری سماجس منز  اوس لولہٕ اظہارس تہ ٹھاکھ ۔اَتھ ہٮ۪نہٕ  تہٕ نِنہٕ آمہٕ تِس محکو م و مجبور قومس  ٲس فقط مُفلسی نصیبس ،من رنزونٕکۍ ؤسیلہٕ  تہ ٲسِس نہ دسیاب ۔ اکھ بانڈٕ پٲتھٕر،  حبہ خوتونہ ہٕندۍ لولہٕ وژَن،گٲمی  مٲلہٕ تہٕ لُکہٕ باؤژ ہٕندۍ کینہہ چیز  ٲسِکھ کم زیادٕ من رنزونُک سامانہٕ مُہیا  کران مگر رٮ۪تہٕ کالہ کٮ۪ن کٔژن تام  رٮ۪تن ، ژھرٮ۪ن، چھنٮ۪ن تہٕ نٮ۪تھٕ ننٮ۪ن  کٲشرٮ۪ن اوس شُہ موس وَندٕیٔندرٕ دۅسہٕ  واجہ نٮ۪ن جایہ پاورٮ۪ن اَندرٕے گُساوُن  پٮ۪وان ، پنٕنۍ کِنۍ ٲسۍ یِم زیچھِ ، کریچھ  تہٕ ہٕندرِ رٲژ گُساونہٕ خٲطرٕ پیشہ ور  دٔلیلہٕ گرٮ۪ن سال کران مگر ماگہٕ ژھٹھ  ژالہٕ نُک بِتُر ہُرراونہٕ خٲطرٕ زیچھِ  وَندٕ رٲژگُساونہٕ خٲطرٕتہٕ وَچھ ِ کِس  وُپھاٹھس اَٹھ دِنہٕ خٲطرٕ ٲسۍ تِم کُنہ  باگہ بٔرتہ غم ہومراوَن والہ تہٕ موثر  ؤسیلچ ضروٗرت محسوس کران۔ یہ ضروٗرت  گٔیہ مثنوی سٍتۍ پورٕ۔مثنوی آیہ تہٕ  مجلس آرٲیی گٔیہ شروٗع، مثنوی خوٲنی  ہٕنزمجلسہٕ لجہ محلہٕ پتہٕ محلہٕ ، گامہٕ  پتہٕ گامہٕ بلکہ گرٕ پتہٕ گرٕ گرمٕنہ،  گامٕکۍ
یا محلٕکۍ لۅکٕٹۍ بٔڈۍ ٲسۍ أکِس  گرس
منز جمع سپدان تہٕ مثنوی خوان اوس  مثنوی
پران ، بوزَن وٲلۍ ٲسۍ غمِ دُنیا  مٔشرِتھ
ہمہ تن گوش سپدان ، مٔنزۍ وۅلسنس  یوان۔
کٲشرۍ روٗدۍ ؤرۍیہ وادن مثنوۍیہ بوزان تہٕ غم دفٲیی کران، چھاپ خانن ہٕنزِ  غٲر موجودگی منزلٔگۍ لوٗکھ دوٗرِ دوٗرِ  پٮ۪ٹھٕ مثنوۍین ہٕندۍ نقل منگناونہٕ  ،چھاپ خانہٕ آے تہٕ مقبول عام مثنوۍین  ہٕندۍایڈیشن
چلے یہ اَتھوأتھی ۔لولہٕ  مثنوۍیو
سٍتۍ اوس وۅنۍلوٗکن لولہٕ اظہارس  اَٹھ
ہیوٗ لگان،ایرٲنۍ دٔلیلن منز اوسُکھ  پنُن
دود دگ محسوس سپدان ،جنگنامہٕ تہٕ  سمٲجی
تہٕ عقیدتی مثنوۍیہ لجہ تِمن  غٲرَتھ
یاد پاونہ، وۅپر حکمرانن خلاف  نفرتس
اوسُکھ واو ہیوٗہ ڈلان۔ مثنوی خوٲنی  دِژواریہس
کالس یہ دٔپۍ زِ تہ سۅے کٲم  یۅسہٕ
ازریڈیو ،ٹی، وی تہٕ ٹیپ رکارڈر  بیترِ
دِوان چھِ، مثنوۍیہ سپٕز غٲر رسمی  تعلیمہ
ہُند ذٔرۍیہ تہ ثٲبتھ، ناخواندٕ  کٲشرٮ۪ن
گٔیہ ، یِژھٕے تِژھے نہ سہی،تِمن علاقن سٍتۍ زبٲنۍ زان یِمن علاقن  سٍتۍ تِمن مثنوۍیَن تعلق اوس، بامے سُہ  ایران اوس پنجاب اوس یا ہندوستانُک بدل  کانہہ علاقہٕ۔ مثنوۍیَن  ہُندیہ شاندار دور چھُ اَلہٕ پلہٕ ڈۅڈَس  ہَتس ؤرۍ یَس پٮ۪ٹھ پھٔہلِتھ یہ اوس  کٲشِر زبٲنۍ ہٕندِ خٲطرٕ خۅش نصیبی  ہُندزمانہٕ ، شعرٕ سرمایس منز گوس ہُرٮ۪ر  ، زبٲنۍ میوٗل نَوٮ۪و لفظو ترکیبو ،فنی  لوٲزۍماتو
سٍتۍ نوو زُو زٮ۪تہٕ ۔ یہ چھے  وکھرٕ
کتھِ زِ فنی لحاظہٕ چھے سانہ اکثر  مثنوۍ
یہ کمزور مگر مثنوۍ یَو دِژ بے  شوٗنکۍ
پٲٹھۍ زبان سٲزی ہٕنزکٲم ،اکھتُے  کور
یِمو نثرٕچہ عدم موجودگی منز اَمہ  چہ
جانشینی ہُند حق تہ ادا۔ محمد یوسف  ٹینگ
سُند یہ وَنُن چھُ بجا زِ : "" مثنوی  ہٕندِ
برکتہٕ تور کٲشرۍ شٲعرن زبٲنۍ تہٕ  تحریری
ادبس منز باگ کانُل۔ مثنوی چھے  کٲشرس
منزنثرٕکہ ڈمب لگہٕ نُک گۅڈنیُک  مرحلہٕ
اَوَے چھے یہ کتَھ معنی خیز زِ  مثنوی
ہٕندِ عروٗج کِس زمانس منزٕے آو  نثرُک
ٲنتہٕ کُل تہ پھٔلِتھ ،تہ زَن گو  ۱۲۸۱ءمنز ییلہ محمود گامی جوان اوس تہٕ  مثنوی آسہٕ تس وہرٲژ روٗدٕکۍ پٲٹھۍ قلمہٕ  منز شرانہ وسان ، کور مِشنرٮ۪و انجیل  مقدس کہ نو عہد نامُک کٲشُر ترجمہٕ شاردا  رسم خطس منزچھاپ۔ ۴۸۸۱ءمنزییلہ پوٗرٕ  انجیلہ ہُند ترجمہٕ چھاپ سپُد تمہ وِزِ  ٲسۍ امیر شاہ، وہاب حاجنی، محی الدین  مسکین وغٲرٕ مثنوۍین داتُھرکران۔ ﴿مثنوی  تیلہ تہٕ از ،محمد یوسف ٹینگ ، شیرازٕ  1928 ءشُمارٕ 2 ﴾۔ اکہ  اندازٕ مطٲبق چھے کٲشِر زبٲنۍ منز 1974ءتام  زٕہتھ پٮ۪ٹھی بزمیہ تہٕ رزمیہ مثنوی  لیکھنہٕ آمٕژ ،یِمن منز زیادٕ تعداد لولہٕ  مثنوۍین ہُند چھُ ۔ یِم آے فارسی تہٕ کینہہ  اُردو تہٕ پنجٲبۍ زبانو پٮ۪ٹھٕ پَہا  أنِتھ کٲشراونہٕ۔ محمود گامِین لیچھِ  لولہٕ مثنوۍ یہ تہٕ أتھۍسٍتۍ لوگ شٲعرن  ہُند اکھ کاروان یہ صنفِ سۅخن ورتاونہ  ،مثنوۍین منزچھُ عام ہندوستٲنۍ  فلمن
ہٕنزن کہٲنۍ ین ہٕندۍ پٲٹھۍ اکھ  عاشق،
معشوق تہٕ تۂندۍ مددگار تہٕ ہمدرد  کینہہ
کردار آسان۔ عاشق چھُ معشوقس حٲصِل  کرنٕچہ
کو ششہ دوران باضے جانہٕ مرگ  تہ
گژھان تہٕ باضے وٲصِل سپدنس منزکامیاب  تہ
،أہندِس عشقس چھِ سمٲجی،فطری یا  مٔنزۍ
مٔنزۍ بالا فطری ٹھٔرۍ تہٕ ٹھاکھ  تہ
بُتھِ یوان۔ وۅنۍ گو اَسہ چھِ کینہہ  تِژھ
لولہٕ مثنوۍ یہ تہ یِم مجٲزی عشقچہ  ہیرِ
کھٔسِتھ حقیقی عشقس تام واتہٕ نٕچ  ژینہٕ
وَن دِوان چھِ۔ یودوَے تِمہٕ سارے  لولہٕ
مثنوۍیہ لوکو چشمن مَژھٕ یِم تِمن  تام
واتناونہٕ آیہ مگر توتہ چھے کٔژتامٕے  مثنوۍیہ
یِمہٕ پرٮ۪تھ وقتہٕ سَرس روزٕ  مثالے
مقبول کرالہٕ وٲرۍ سٕنزگُلریز،  ؤلی
اللہ متۍ سٕنز ہی مال، محمود گٲمی  سٕنز
یُوسف زلیخا، یِمو منز تہ سپٕز  ساروٕے
کھۅتہٕ عوٲمی پذیرائی گُلریزی  حٲصِل۔
لولہٕ مثنوۍیَن ہُند فہرس چھُ  واریاہ
زیوٗٹھ ،توتہ چھے خاص لولہٕ  مثنوۍیو
منزٕ نۅمہٕ کینہہ داستانہٕ  کٲشرٮ۪و
بار بار پھِرِ مَژٕ تہٕ پَرِ مَژٕ  ۔محمود گامی سٕنزیوسف زلیخا،شیخ صنعان،  لٲل مجنون، ولی اللہ مٔتۍ سٕنز ہی مال،  عبدالاحد ناظم سٕنز زین العرب، مقبول  کرالہٕ وٲرۍ سٕنزگُلریز ،مہدی ترالیسٕنز  ژندرٕ بدن، عاشق ترالی سٕنززۅہرابہرام،  نور مال، گلزار حُسن ، سیف الدین تارٕ  بٔلی سٕنز وامق عذرا ، ہی مال،لکھمن کول  بُلبُل سنز نل دمن ،محی الدین مسکین سٕنز  زیبا نگار ، ژندر بدن، سوہنی مہیوال ،  ہیرانجھا ، حاجی محی الدین مسکین سرائے  بٔلی سٕنز وامق عذرا ، یوسُف زلیخا، گُل  نور، حنفی سوپوری سٕنز حبہ خوتون،ہزار  داستان ، گُل و صنوبر ، قمرالزمان،  عبدالرحیم اعمیٰ سٕنز گُلبدن ،کافی شاہ  سٕنز شاہ بہرام، شعبان ڈار پُشوٲرۍ سنز  شاہ بہرام ،پیر عزیز اللہ حقانی سٕنز بے  نظیر ،بدرمنیر ، جوہرِ عشق ، گُلبنِ عشق،  گُلدستہ بے نظیر ، ممتاز بے نظیر ، ماہروے  گُل اندام، عبدالغفار فارغ سٕنز یوسُف  زلیخا،محمداسماعیل نامی سٕنز شیرین خسرو  ، حاجی الیاس سٕنز ممتاز بے نظیر ، خنجرِ  عشق
سیف الدین عارض سٕنز نو بہار ، غلام  احمد
بشیرٹنکی پوری سٕنزِ قمرا لزمان  بدوٗرا
،محمد اکرم دردمند سٕنز "" مہر و  ماہ "" صدیق اللہ حاجنی سٕنز بہرام گُل  اندام بیترِ ۔ تِمن مثنوی نگارن ہٕنزکینہہ  لولہٕ مثنوۍ یہ تہ چھے مشہوٗر یِم  1974ءپتہٕ رحمتِ حق گٔیہ مگر مثنوی  آسکھ
74 بروٗنہٕے لیچھمژٕ۔ مثلن حیرت  کاملی
سٕنز مثنوی رعنا زیبا، لسہٕ خان  فدا
سٕنز گُل بکاولی،نعمت اللہ پرےسٕنز  گُلِ
بکاولی، عبدالاحد آزاد سٕنز قمر  الزمان
بدوٗرا ، غلام احمد مہجور سٕنز  پھاہ
پھاہ کُٹٕنۍ، احد زرگرٕنۍ گُل و  صنوبر
تہٕ عبدالغنی ٹھوٗکر مشہوٗر  ،سٕنزبُلبُل ہزار داستان تہٕ ؤزرامال  بیترِ۔ تعشوقہٕ  موضوعو علاوٕ تہ چھے مختلف موضوعن متعلق  مثنوۍیہ لیکھنہٕ آمٕژ،مثلن : صدوسی  مسلہٕ﴿  حضرت  شیخ
العالمؒ﴾  یک  حکایت
،پٔہلۍ نامہٕ، اکھ حدیث﴿  محمودگامی﴾  کٲشِر  منطق
الطیر﴿مومن  صٲب﴾  سُلطان  ابراہیم ادھہم شاہ قلندر﴾  شمایِل  نبوی﴿  واعظ  حیدر
با بااول  ﴾  ،ضروریاتِ  دین  ﴿ولی  اللہ
متو﴾خدیجہ  نامہٕ﴿  سید  علی خان ژوڑاری﴾  درویشی  ، بے بوٗج نامہٕ  ﴿وہاب  حاجنی﴾  قصصُ  الابنیا
ء﴿  غلام  مصطفی
مصفیٰ﴾  مثنوی  مولانا
رومی دفترِ اول  ﴿حیرت  کاملی﴾  معجزاتِ  رسول
،شکل و شمایل آنحضرت  ﴿صدیق  اللہ
حاجنی﴾  منظوم  سورئہ
یوسف﴿﴿  مولانا  انور
شوپیانی﴾  منصوٗر  نامہٕ
،گریسۍ نامہٕ﴿  مقبول  کرالہٕ وٲرۍ﴾  احکام  الصلوات  ﴿نامعلوم﴾  راماین  ﴿وٮ۪شنہٕ  کول﴾  درو  چِرت  ﴿ناراین  جوکھار﴾  دہ  صفات
سُنی ،کٲشِر عقائدِزان﴿میر  عبیداللہ﴾  احوالِ  قیامت،
اعجاز ِ قرآن،قصے اصحابِ کہف  ﴿مہدی  ترالی﴾  اَلہٕ  شہر  ﴿  حبیب  اللہ ٹھوکر﴾  پٹھوٲرۍ  نامہٕ﴿  مٮ۪رزٕ  میر﴾  احوالِ  کشمیر﴿  بہار  شاہ کاپرن﴾  وغیرٕ  ۔یِمہٕ سارے چھے لولہٕ مثنوٮ۪و علاوٕ  یِمن
ہند موضوع تہٕ متن مذہب ،سیاست، سماج  ،تہٕ ایڈمنسٹر یشن چھِ۔ یِمہٕ مثنوی چھے  نہٕ صرف سانٮ۪ن شٲعرن ہٕنزِ موضوعٲتی  رنگا رنگی ہٕنزِ ٲئینہٕ دار بلکہ پرن  والٮ۪ن
ہٕندِ رۅحجانہ چہ تہ۔ رزم  نگٲری ہرگاہ موضوع تہٕ موادٕ رٔنگۍ اکھ  بیون تہٕ بدوٗن شعر ذاتھ ماننہٕ تہ ییہ مگر
فارم چھے اَتھ منز قریب قریب سۅے  ورتاونہٕ
آمٕژ یۅسہٕ لولہٕ مثنوۍین خٲطرٕ  ورتاوس
لاگنہٕ آمٕژ چھے۔اوَے چھُ مثنوی  ہُند
رزمی اظہار اَمیُک اکھ اہم روٗپ۔  اکثر
لولہٕ مثنوۍین ہٕندِۍ پٲٹھۍ چھُنہٕ  کٲشرِ
زبٲنۍ منز کُنہ تہ جنگ نامُک داستان  موٗلہٕ
کٲشُر۔ یودوَے یِمن پَہا أنۍ  مٕتٮ۪ن
رزمیہ داستانن رزمیہ ترجمہٕ کارو  کٲشُر
ماحول پٲدٕ کرنٕچ کل بۅد تہ بٲومٕژ  چھے
اماپوز دٔلیلہٕ ، کردار ، حالات بلکہ مُلک تہٕ مٲدانِ جنگ پرٮ۪تھ کینہہ چھُ  وۅپر ۔یِمن جنگ نامن ہٕندۍ آگر چھِ فارسی،  سنسکرت ، اُردو تہٕ پنجٲبۍ زبانن منز  لیکھنہٕ آمٕتۍ جنگ نامہٕ ، بوزٕوَے تہٕ  یِمن چھُنہٕ سیدِ سیود کٔشیرِ تہٕ کٲشرٮ۪ن  سٍتۍ کانہہ موٗلی واٹھ ، وۅنۍ گو یِم سٲری  چھِ ییتہ مذہبی خۅش اعتقٲدی ہٕندِس تہٕ  اَمی رِشتہٕ کِنۍ گٔیکھ ییتہ پذیرٲیی  حٲصِل۔ خٲلِص مذہبی جنگ نامن منز تہ چھے  پَزنہٕ پیٹھۍ خۅش اعتقٲدی مۅکھٕ نامُنٲسِب  افسانوی رنگ آمیزی سپٕز مٕژ ، حقیقت چھے  یہ زِ کٔشیرِ چھُ اکھ پنُن شاندار تمدُن  ،ساسہٕ بود ؤری پرون توٲریخ ،ییتہ چھِ  للتادتس
تہٕ سُلطان شہاب الدینس ہوۍ  فاتح
حکمران ٲسۍمٕتۍ، ییتہ چھِ کاجی ژکس  تہٕ
مُبارک خان بیہقی یَس ہوۍسپاہ سالار  تہ
پٲدٕ گٔمٕتۍ ۔ کٲشرٮ۪و چھے وۅپر حملہٕ  آورن
ہمیشہ زسمہٕ بٮ۪ہناوِمَژٕ۔ یہ ٲسِتھ تہ چھِنہٕ کٲنسہ کٲشِرۍ رزم نگارن  پنہٕ نٮ۪ن بہودُرن، سرفروشن ،پہلوانن  تہٕ سپاہ سالارن ہٕندۍ تہٕ کُلہُم پٲٹھۍ  کٲشِر قومٕکۍ قٲبلِ فخر تہٕ قٲبلِ یاد  گار کارنامہٕ نظمٲوۍ مٕتۍ۔ دپان  کٲشرِزبٲنۍ منز تُل کُرۍ گامٕکۍ پرکاش  رامن ہندوستانُک مشہوٗر رزم نامہٕ تُلسی  داسُن راماین، کٲشرۍ پٲٹھۍ منظوٗم کرنہٕ  سٍتۍ رزم نگٲری ہُند دَس ۔ پرکاش رامُن  زاسنہٕ تہٕ مرن سنہٕ چھُ نہٕ ثٮ۪قہٕ پٲٹھۍ  معلوم ، اماپوزگریرسن چھُ ونان زِ سُہ  اوس سُکھ جیون﴿1746ء﴾  سٕندِس  دورس تام زِندے۔ پرکاش رامُن راماین چھُ  ریاستی کلچرل اکاڈمی چھاپ تہ کورمُت ۔  پرکاش رامس پتہٕ آیہ کٲشِرۍ زبٲنۍ ترے  اہم رز م نگار باگہ ، لکھمن جُوبُلبُل،  امیرشاہ کریری تہٕ وہاب پرے حاجنی۔ امیر  شہن چھُ فردوسی ، خواجو تہٕ عسجدی ترٮ۪نہٕ  وٕنۍ ایرٲنۍ شٲعرن ہٕندۍ نۅسخہٕ برونہہ  کنہ تھٔوِتھ مشہوٗر رزمیہ سام نامہٕ  کٲشرِس منزپھیُرمُت، تمٔۍ چھُ پنہٕ نِس  سام نامس منز لیوکھمُت زِ یہ کینژھاہ  ترییو فارسی مثنوی نگارو سامس متلق وونمُت  چھُ تہ چھُ مے دَر نظر روٗدمُت ۔ امیر  شاہ نِس سام نامس چھِ ۱۵۹۹ شعر ۔ تمٔۍ چھُ  اَمہ علاوٕ خاور نامہٕ، ظفر نامہٕ تہٕ  جنگ علقم تہ لیوکھمُت ۔ بُلبُلن تہ کور  سام نامس کٲشُر ترجمہٕ مگر تسُند سام  نامہٕ چھُ امیر شہنہ سام نامہٕ کھۅتہٕ  مۅخصر تہٕ فنی لحاظہٕ کھٔسِتھ۔وہاب پرے  ین کور فردوسی سٕندِس شاہ نامس کٲشُر  ترجمہٕ ،فردوسی سٕندِس شاہ نامس چھِ شیٹھ  ساس شعر ییلہ زَن وہاب نِس کٲشرِس شاہ  نامس ۱۹۴۳ شعر چھِ، اَمہ علاوٕ چھُ وہابن  حمید اللہ شاہ آبٲدی سُند اکبرنامہٕ تہ  کٲشرس منز پھیرمُت۔ یہ کینژھا مواد  جنگنامو رٔنگۍ اَسہ نِش موجود چھُ تمہ  منزٕ چھُ امیر شہُن تہٕ بُلبُل سُندسام  نامہٕ،وہابُن شاہ نامہٕ اکھتُے مولوی  صدیق اللہ حاجنی سُند سِکندر نامہٕ تہٕ  امیرشہُن خاور نامہٕ باقٕے جگنامو کھۅتہٕ  ڈرامٲیت ، رزمیہ طُمطراق ، طِلسمٲتی فِضا  ، زبٲنۍ ہٕنز وُسعت،واقعہ نگٲری ،  کردارنگٲری
تہٕ جنگی ماحولہٕ کِنۍ کتہ  کور
اعلیٰ درجہ تھاوان بلکہ چھُ بُلبُل  سُند مۅخصر سام نامہٕ فنی خوبیو کِنۍ  سارِنے جنگ نامو کھۅتہٕ سرس ماننہٕ یوان۔  بنان چھُ یہ دعویٰ ما ہیکہ ڈیول ثٲبت  سپدِتھ ییلہ جنگنامن ہُندپورِ پوٗر  مطالعہٕ کرنہٕ ییہ۔سانہ زبٲنۍ منز چھے  جنگنامن ہٕندٮ۪ن شعرن ہٕنز گرند لچھن تام  واتان۔ فنی رۅخ ا وک طرف ترٲوِتھ چھُ یہ تہ
پزر زِ یِم شعرٕ امبار چھِ نہٕ صرف  زبٲنۍ
خٲطرٕ محض اکھ برژربلکہ چھے ووتھٕ  وُنٮ۪ن زبٲنٮ۪ن ہٕندِ خٲطرٕ یِژھٕ کو ششہ  ژٔراہمیت تھاوان، بقول محمد امین  کٲمل "" دُنۍیہچہ سارےے بجہ زبانہٕ چھے  یِمے وَتہٕ مٲنڈِتھ برونہہ پچمٕژ "" ﴿سر  نامہٕ : جنگ  نامہٕ
نمبر ،شیرازٕ﴾۔ سانٮ۪و  اکثر رزم نگارو یودوَے جنگ نامہٕ لٮ۪کھ  نٕچ کٲم مذہبی خۅش اعتقٲدی مۅکھے کٔرمٕژ  چھے مگر واریاہ چھِ تِم تہ یِہُند مقصد  کٲشرٮ۪ن پنُن پتھ کال یاد پٲوِتھ غۅلٲمی  ہٕندِس دورس منز وچھِ کِس وُپھاٹھس واو  ہیوٗ ڈلہٕ ناوُن اوس ۔ تِہندِس جوشس تہٕ  جذبس وُتش دیُن تہٕ تِہندِس غٲرتس کٕتہٕ  کٕتہٕ کرُن اوس  چھِ  کٲشرۍ نٹن گۅرزٕ خنجر وُچھِتھ اَژان  لرزٕ چھُکھ کانہہ دِلاور وُچھِتھ مُنٕلۍ  جامن اندر گٔمٕتۍ ٹھیلہٕ پوش کُجا  ورع خفتاں کُجا تاوو توش مگر  تِم چھِ ہنگامِ سرما دِلیر کڈان  کانگرٮ۪ن کش بمانندِ شیر مے  کور غیرت از بہرِ کشمیریاں کٔرٕم  چست و چوبُک یہ کٲشرِ زبان ﴿سام  نامہٕ﴾ پرکاش  رام ، امیر شاہ، وہاب تہٕ بُلبُل سٕندٮ۪وجنگ  نامو علاوٕیِم جنگ نامہٕ ؤرۍیہ وادن  کٔشیرِ ہٕندِس گرس گرس منز پرنہٕ ، پرناونہٕ  تہٕ بوزنہٕ یوان ٲسۍ تِمن منزچھِ نۅم تہ  شٲمِل۔ جنگ خیبر  ﴿مہدی  ترالی﴾  خاور  نامُک
ا وڑحصہٕ  ﴿میر  قبول
کریری﴾  جنگِ  مختار﴿مظفر  شاہ﴾  جنگِ  امیر حمزہ﴿غلام  محمد
حنفی﴾  زین  العرب
،جنگِ امامِ حنف ،جنگِ تال ، جنگِ  زیتون﴿علی  شاہ ہرل﴾  مغازی  النبی سکندر نامہٕ﴿  صدیق  اللہ حاجنی﴾  مغازی  النبی  ﴿محمد  اسماعیل
نامی﴾  زین  العرب
،جنگِ قندور  ﴿  شیخ  غلام نبی منڈھول﴾  جنگِ  موتہ﴿  عبدالغنی  ٹھوکر﴾  جنگِ  بدر  ﴿محمد  افضل﴾  جنگِ  دینور﴿شیخ  عبدالعزیز﴾جنگِ  یرموک  ﴿بہار  شاہ
آبادی﴾  جنگِ  بدر
،جنگ احد﴿  مولانا  انور
شوپیانی﴾  وغٲرٕ۔ مثنوی  بوزٕنُک تہٕ بوزناونُک رواج اوس ییمہ  صٔدی ہٕندِس سٔتۍمِس دٔہلِس تام تہ  اماپوز من رَنزٕ وَنکٮ۪و جدید ترین ؤسیلو  نیوٗ یہ شوق تہٕ ذوق مُہتھ وۅنۍنہ چھِ  مثنوی خوانٕے کُنہ تہٕ نہ مثنوی خوٲنی  ہٕنزمجلسے ۔ گرن اندر چھِ ٹیپ رکاڈر،ریڈیو  تہٕ ٹی وی،وٲنسہ آمہٕ تٮ۪ن پرانٮ۪ن ہَے  کانہہ پرٲنۍ مجلس آرٲیی ژٮ۪تس تہ چھَے  مگر نٔوپُے چھَ فِلمن تیوٗت لورزنتہٕ پتھ  کالُک تہٕ پننہ تہذیبُک احساسٕے چھُنکھ  مُہتھ نیوٗمُت۔ 1947ءپتہٕ گو مثنوی نگٲری  ہُند یُپ تھامہ، مثنوی نگٲری ہُند تہٕ  مثنوی خوٲنی ہُندشاندار تہٕ یاد گار دور  ووت اند۔ سٲنۍ واریاہ مثنوی نگار  گٔیہ1947ءپتے رحمتِ حق مگر عوٲمی بے  ذوقی وُچھِتھ ٲس تِمو 47ءپتے مثنوی نگٲری  ترٲومٕژ ، اماپوز یہ سپدِتھ تہ ما چھے  کانہہ طویل تہٕ دٔر روایتھ گال کھاتس  تراوٕنۍیا پھٹراوٕنۍ کانہہ گھپھ کتھاہ ! روایتھ  روٗز
توتہ زِندَے ، اَدٕ لِتھٕ کھۅکھٕ  شے
زَن پٔچ ، اوَے چھے مشہوٗر مقٲمی لُکہٕ  کتھِ
پٮ۪ٹھ مبنی حبیب اللہ ٹھوکر سٕنزطنزیہ  تہٕ
مزاحیہ مثنوی "" الہٕ شہر "" یۅسہٕ  احتجاجٕچ
شٲعری چھے 1947ءپتے لیکھنہٕ  یوان
، یتھ منز قبٲلۍ حملُک تہٕ نُنہٕ  دراگُک
تہ کم زیادٕ ذِکر چھُ ۔مثنوۍ یَن  ہُند
چلے جاو تہٕ چکہٕ چاو سورٕنُک مطلب  گونہٕ
زِ اَمِچ روایتھ تہ سوریا یہ۔  اَلہ
ٕ شہر پتہٕ تہ آے کینہہ مثنوی چالہ  نظمہٕ
تہٕ مثنوۍیہ لٮ۪کھنہٕ مثالے محمد  امین
کٲمل سٕنز ساقی نامہٕ تہٕ تٲے نامہٕ  ، پروفیسر رحمان راہی سٕنز کینہہ زیچھِ  بیانیہ نظمہٕ ، ارجن دیو مجبور سٕنز سنگر  تہٕ سنگر مال ہشہ نظمہٕ چھے مثنوی نگٲری  ہٕندۍ نٔوۍ تجربہٕ ۔ شمس الدین غمگین  سٕنز "" رٕژ شیچھ  ﴿سورئہ  یوسفُک
ترجمہٕ﴾  تہٕ  غلام
نبی ظہور سٕنز باغ و بہارِ ہشہ  نظمہٕ
چھے مثنوی نگٲری ہٕندِس روایتس ڈکھ  عطا
کران۔ ایوب صٲبر سٕنز لۅکچہ بجہ  کینہہ
مثنوۍیہ تہ چھِ اَمی رٮ۪وایتچہ  ہانکلہ
ہٕندۍ کٔرۍ۔ فاروق نازکی سُند  مرزا
نواب شوق سٕنز مشہور اُردو مثنوی  زہر
عشقُک کٲشُر ترجمہٕ چھُ "" مہہ جبین ""  نٲوۍ
حال حالٕے شائع کرنہٕ آمُت ، اَتھ  پٮ۪ٹھ
نٲقدانہٕ نظر تراونٕچ چھے ضروٗرت۔  وۅنۍ
گو فاروق نازکی سٕنز یہ مثنوی چھے  کٲشرِ
زبٲنۍ خٲطرٕ اکھ فال نیک بلکہ موجودِ صورتِ حالس منز مثنوی نگٲری خٲطرٕ  اکھ نٔو میلہٕ کٔنۍ۔ 1988ءمنز چھپٲو غلام  محمد رفیقن "" عرفانِ وجود "" نٲوۍ پنٕنۍ  مثنوی
، یہ چھے سارِوٕے کٲشرٮ۪و مثنوۍٮ۪و  نِش
موادٕ رٔنگۍ مختلف ، اَمِکۍ کردار  چھِ
شٲعرن پانے تُھرۍ مٕتۍتہٕ قصہٕ تہ  تخلیق
کورمُت۔ یہ مثنوی چھے سانٮ۪ن  مثنوۍین
منز اکھ مۅلُل اِضافہٕ۔ حال  حالٕے کور سانٮ۪و دۅیو اَہم شاعرو مثنوی  نگٲری منز نوزُو زٮ۪تہٕ پٲدٕ کرنہٕ خٲطرٕ  نوِ اندازٕ تہٕ ذوقہٕ شوقہٕ نوو تجربہٕ  ، اَتھ صنفس اندر تُلکھ نوٮ۪ن تجربن ہٕنز  باوَتھ
کٲری دَس۔ اکھ چھُ فاروق نازکی  ییمۍ
سٕنز "" ناد "" مثنوی ہُند اکھ پڑاو  سپُد
واد رسالہٕ کِس سٔتۍمہ جِلد کِس د  ویمِس
شُمارس اندر واد ادارُک نوٹ ہٮ۪تھ  شایع "" فاروق نازکی سٕنز یہ مثنوی چھے  اُردو تہٕ فارسی مثنوی نِش بِدون تہٕ اکھ  اَہم آواز ، اَسہ چھُ یہ سوال زِ کیامثنوی  ہیکیا شٲعری بٔنِتھ ، اگر مثنوی چھِ زیادٕ  کھۅتہٕ زیادٕ کلام موزوٗن تیلہ چھُ سوال  پٲدٕ گژھان زِ شٲعری ہُند موضوع کیا چھُ  ، زیرِ نظر مثنوی ہُند پڑاو چھُ وضاحت  یژھان  ""  بِشنو  از نے چوں حکایت می کند و  از جُدٲیی ہا شکایت می کُند چھَس  نٔیستانٕچ کُکِل زَن کٔج گٲمٕژ چھندریمٕژ  ،اَہرنیمٕژ ،ؤسۍ پیمٕژ میانہ  سینٕکۍ سرو کران باوتھ غمس یُتھنہٕ  زانکھ چھَس بہٕ نغمن سٍتۍ مَس تارِ  کٔرنس نے نوازن شوقہٕ مٔژ تس  خبر چھا کس وُٹھن سفراتھ کھٔژ کوہ  قافُک تاپھ یاوُن میونویے چھُم  بیابانن کوہن منز کرونویے آبشارُک  گرٮ۪ز بہارُک زیروبم سونتہٕ  واوس پٮ۪ٹھ چھِ گُل شیرن قدم تیر  رٲچھو میانہ لَیہ عرفان لوب عرشہ  والٮ۪ن میون آلو گونہٕ گوب نے  نوازو بال ترٲوِتھ کوت ژٕآکھ شہرٕ  کٮ۪ن دیوان خانن کیازِ ژاکھ لوکہٕ  ارساتس اندر کوٕ وٲجتھس بے  خبر پٲٹھۍ تاوٕنس کوٕلٲجتھس بال  تھاوان لال سینس منز رٔچھِتھ شینہٕ  مانٮ۪ن تَل چھِ کم کم سٕہہ کھٔٹِتھ بال  وٮ۪تراوان چھِ کم کم نارٕتٔتۍ طوٗرٕ  کِس بالس چھِ کم کم ژِہۍ لیکھِتھ زَگ  تہٕ پرون نیران وَنن منز بٲن بٲن رام  ،لکھمن، پرمہٕ لیلا عٲن غٲن ناد  گو نوٗرس رٔلِتھ سپدٮ۪و وجود بومبرٕ  گٕنگرایو وجودس دیُت سروٗد ناد  گو جبرئیل سُند اقراءوَنُن ناد  گو یزدانہٕ سُند آلو کنن ناد  گو "" کُن "" حُکمِ رُبِ ذوالجلال ناد  گو نِروان معراجُک کمال ﴿فاروق  نازکی﴾ د  ویم شٲعر چھُ نٲجی منّور ، ییمۍ لُکہٕ  روایژن ہُند پوٗرِ پوٗر فٲیدٕ تُلِتھ اکھ  نُندٕ بٲنۍ تہٕ پننہ طرزٕچ جُدا گانہٕ  مثنوی لیچھمٕژ چھے، ناو تہ چُھس "" پوز  تہٕ
پزِ "" یہ مثنوی تہ چھے اکھ نوو تجربہٕ  ، یِمہٕ دۅنوے مثنوۍیہ چھے یہ الزام  پُھٹراوان
زِ مثنوی شعرٕ ذاتھ کیا چھِ  وۅنۍ
ہانٹھنیامٕژ۔  بوزٕکھے  پانا ژٕ لٮ۪کھ اکھ مثنوی دٮ۪و  برنزٮ۪ن کینژَن گژھی حٲصِل خوشی ٲنہٕ  ہن اکھ کونہٕ پانس کِژ گرکھ صوٗرٕژن  پنہٕ نٮ۪ن ژٕ پانے تاہ کرکھ لورِہن  ژھارے زِ ڈٔکھراوو پکو سرپھٕ  ہن پِلہٕ نٲو یارو دوستو کۅکرِ  ہَن رٔچھ ٹھوٗل تروون پرگرس  ہوٗل  بانگے کرنہ آمٕژ پٮ۪ٹھ برس کوت  سَنا گٔے خۅش یِوٕنۍ تِم پرٲنۍ دۅہ فِکرِ  روس ، بے غم تہٕ بے پھروک سٲنۍ دۅہ ستہٕ  تُت تاں ٲر کجہ تَل روومُت نِچہ  گِلہ چُھس چھِٹہ پِلہٕ وَن مل پیومُت ڈینشہ  کُس آکاشہککٲیا پکان وۅنۍ  چھُ کُس ککایہ کِرمٲیا منگان گولہ  کھییہ سینن تہٕ تٔتھۍ منز لوب نجات زہرٕ  پیالن
وون یہ گو آبِ حیات ہاے  وۅنۍ ڈینشان چھِ دۅہدِش ساڈٕ سٔتۍ شاہمتو  و
ول نال گٔے اَسہ کۅکرِ پٔتۍ علم  پرناوان چھِ اَن پَر ماشٹر مسندن  کھٔتۍمٕتۍ چھ سرونٹی بٲرخر ریڈیو،  ٹی وی ، جہالَتھ بٲگران عقلہ  قلمَس گٔے ژٹان دۅہدش زبان ﴿ناجی  منّور﴾ یِژھٕ  کو ششہ وُچھِتھ چھے وۅمید گنان زِ مثنوی  ما پھیرن بییہ دۅہ تہٕ بنان چھُ محمد  یوسف ٹینگ سُند یہ وَنُن مانیرِ پوزُے  زِ __ ""  مثنوی  ہٮ۪کن وُنہ تہ اہم تہٕ شاندار ادبی  کارنامہٕ ڈنب لٔگِتھ تہٕ زیوِتھ تہ۔ از  ہرگاہ نے کٲشِرس شٲعرس صلاحیت یا فرصُت  چھے، تہ گو نہٕ زِ أسۍ منساوون یہ أر  تہٕ دٔر شعرٕ ذاتھ ،کیا خبر زِ کٲشرس ییلہ  ریڈیو تہٕ ٹی، وی کہ ٹٮ۪کسالہٕ منز یڈ  ییہ تہٕ ژاٹہٕ کوٹ کٔرِتھ بٮ۪ہنٕچ ژٮ۪ڈ  پٲدٕ گژھِ ،سُہ ما گژھِ کُنہ ساتہٕ مثنوی  تہٕ ناول چن زُلفن کنگٕنۍ والنس منز آوُر ""  ﴿شیرازٕ  1928ءشُمارٕ 2 ص 17﴾۔ کتاب  نامہٕ :- ۱۔  شیرازٕ
لولہٕ مثنوی نمبر ۲۔  شیرازٕ جنگ نامہٕ نمبر ۳۔  شیرازٕ
۲۸۹۱ءشُمارٕ۲، مضمون "" مثنوی تیلہ  تہٕ
از "" محمد یوسف ٹینگ۔ ۴۔  کٲشرِ
ادبُک توٲریخ مولفہ ڈاکٹر شفیع شوق  ، ناجی منور۔ ۵۔  سون
ادب 1969ء۔ ۶۔  واد
سرینگر شمارٕ۷ جلد ۲۔ ۷۔  انہار جلد ۵۔ شمارٕ۸ ۸۔  انہار
جِلد۲۱ شمارٕ ۵۱۔ اَسہ  چھے کٔژ تامٕے مثنوۍیہ یِمن منزسید سیود  تُصوف یا تمہ کٮ۪ن مختلف انہارن ہٕنزوکھنے  سپٕز مٕژ چھے۔ بامے تِمن ہٕندۍ لیکھن وٲلۍ  ناماوار صوٗفی چھِ یا نہ چھِ، یِتھٮ۪ن  مثنوۍ نگارن منزچھُ سون مشہوٗر صوفی شٲعر  مومن صٲب خاص مقام تھاوان ۔تسٕنزخٲلِص  متصوفانہٕ مثنوی "" کٲشرِ منطق الطیر "" چھے  نہَ
صرف کٲشر زبٲنۍ خٲطرٕ بٔڈ ارزتھ بلکہ کٲشرِ زبٲنۍ ہٕندِس صوٗفی ادبس منز اکہ  میلہٕ کنہ ہٕنز حثیت تھاون ۔ مومن  صٲبنہ اَمہ مثنوی ہُند آگُر چھُ حضرتِ  فرید الدین عطار ؒ سٕنز مشہوٗر مثنوی  "" منطق
الطیر "" اَتھ منزچُھ سلوٗکہٕ کٮ۪ن  سِرسٲوۍ تہٕ پُر اسرار پڑاون ہُند
استعٲراتی  اظہار موجود  نوٗرِ  حق چوں مولوی رومی بدید مثنوی  زاں نور آمد در پدید نوٗر  حق بے پردہ آمد در عطار بوی  منطق الطیراو کردہ نثار ﴿دُرِ  عرفان،شاہ
عبدالغفور شوپیانی﴾ مومن  صٲبن چھے حضرتِ عطارؒ سٕنز دۅدٕ کۅل  مٔندِتھ تھَنہٕ لوزٕ کٔرۍمٕتۍ۔ کُنہ  فارسی مثنوی ہُند چھُ یہ شاید کٲشرِ  زبٲنۍ منز گۅڈنیُک ترجمہٕ تہٕ تلخیص ۔  فارسی منطق الطیرس منز چھے شعرن ہٕنز گرند  پانژَو ساسو تہ پیٹھی گژھان ، ییلہ زَن  مومن صٲبن اَمہ گۅلاب گۅندیُک عطرٕ چیرتھ  صِرف 389 شعرن ہٕندِس شفاف عطر دانس  منزمحفوٗظ کورمُت چھُ:  بوے  از مُشکھ ،مُشکھ از تاتا ر آو مومنس  از جانبِ عطار آو تمٔۍ  چھُ نہ زیوٗٹھ حمد لیوکھمُت ،نہ کانہہ  مناجات تہٕ نہ وجہ تصنیف، ییلہ زَن یِم  چیز مثنوی ہٕندِ روایتٕکۍ حِصہٕ روٗدۍ  مٕتۍ چھِ،زِ یچھِ تمثیلہٕ ضمنی واقہٕ ،  مۅرشدس نذرانۂ عقیدت  ہوۍ
رٮ۪وایتی چیز تہ چھِن ترٲوۍتھٕے  ژھٕنۍمٕتۍ۔
ژکہ چھُ سُہ اورُک یورُک  مصالہٕ
رلاونہٕ روستُے مطلبٕچ کتَھ ونٕنۍ  اوسمُت
یژھان ،یتھ منز سُہ کامیاب تہٕ  کامران
باسان چھُ ۔تمٔۍ چھُ فارسی منطق  الطیرُک
سُے حصہٕ نظموومُت کٲشِرۍ پٲٹھۍ،  یتھ
منز سٲری جاناوار سٔمِتھ ستہٕ تِس  پنُن
رہبر بنٲوِتھ کوہ قاف کُن سفرس چھِ  نیران
،ییتہ تِم پنہٕ نِس بادشاہ سیمرُغ  سُند
دیدارکرُن چھِ یژھان ۔سَتہٕ تُت﴿  ہُد  ہُد﴾  چھُ  جاناوارن ہٕندٮ۪ن دِلن منزموجودٕ سفرٕکۍ  خدشہ تہٕ وسواس بصیرت افروز نصیحتو سٍتۍ  دوٗر کٔرِتھ تِہندۍ حوصلہٕ بڑاوان۔جاناوار  چھِ سَتھ مرگہٕ طے کران ،اَتھ سفرس دوران  چھُ ہُد ہُد تہٕ بییہ زٕے جاناوار کامیاب  سپدِتھ سُرخرو سپدان، مٔنزلِس پٮ۪ٹھ  وٲتِتھ چھِ تِم تہ سیمرُغہٕ سٕندِ اکہ  جلوٕ سوٗر سپدِتھ جُزکُلس منزجذب سپدان۔  لاکھوں  ہی مسافر چلتے ہیں ،منزل پہ پہنچتے ہیں  دو ایک اے  اہلِ زمانہ قدر کرو نایاب نہ ہوں کم یاب  ہیں ہم ﴿شاد  عظیم
آبادی﴾ دراصل
چھِ اَتھ مثنوی منز سٲلکہٕ سٕندِ روحٲنی  سفرٕچ
باوَتھ سپٕز مٕژ ، مثنوی ہٕندِنفسِ  مضمونہٕ
مطابق چھِ سٲلۍکس مٔنزِلس تام  واتنہٕ
خٲطرٕ سَتھ پڑاو سرٕکرٕنۍ ،سَتھ  مرگہٕ
چھِ سَتھ مقام ، یِمن تام واتُن تہٕ  وٲتِتھ
تَتہ دَرُن سٮ۪ٹھاہ مُشکل چھُ  ۔مثنوی منز چھِ یِمن پڑاون ہٕنز ییمہ  ترتیبہٕ نشاندہی کرنہٕ آمٕژ۔  ۱۔مطلب: آو  یَس روزِ طلب گو بے نوا پادشاہ  یود آسہ سپدانٕے گدا طٲلبس  آرام چھُے نا روز و شب چُھس  بہ تاثیر طلب تس پٮ۪ٹھ غضب ۲۔عشق : عشق  لاثٲنی سٮ۪ٹھاہ تس زور چھے از  تری تاعرش تمٔۍ سُند دورچھُے سُے  عشق چھُے جلوئہ آں ذوالجلال سُے  عشق چھُے آفتابِ بے زوال آتشِ  عشقس چھُنا کینہہ کھیون تہٕ چون آتشِ  عشق چھُنا زیون یا مرُن ۳۔شکھ  تہٕ
ژَکھ : منہٕ  نِشے دوٗر کر گۅڈٕ ژَکھ تہٕ شکھ جانہٕ  کُے جانانہٕ ادٕ دیدو وُچھکھ آفتابِ  دِل ییمِس روشن سپُن آفتابِ  معرفت تس دراو نون ۴۔  استغفار: وادٸ  ژوٗرِم  چھے
استغفار ناو یِتہٕ  پانو غۅطہٕ دِتھ اَتھ منز ژٕ راو چھُے  تجّلی لاوُبالی ذوالجلال اتھ  شیےَ کم کم چھِ گژھان خستہٕ حال ۵۔  توحید : سٲلکو  ییلہ کُنِرسٕے منز پیکھ پتھر کینہہ  نہٕ چھُکھ تے کینہہ نہٕ سٕے پٮ۪ٹھ تھو نظر کینہہ  نہٕ چھُکھ تے کینہہ نہ سٕے اندر اَژکھ کینہہ  نہٕ
ٲسِتھ کینہہ نہٕ سٕے اندر مۅژَکھ ۶۔  حٲرتھ :- زانہ  سُے یُس حٲرتس منز بستہٕ گو ہوس  ٲسِتھ موہ چھُ سپدان خستہٕ گو گِردِ  آبس منز ولنے آو تے خوف  چُھس ہرلحظہٕ پھَٹٮ۪م ما ناو تے ۷۔فقرو  فنا :- وادٸ
ہفتم  یۅہے فقروفنا اتہ  کتیو
ویژِ ونُن چوں و چرا عالمِ  امثالٕکۍ احباب یِم حکمتھاہ  تصویر
چھی برآب تِم نے  ویژی تتہ بندٕ ونُن نے خدا نے  ویژی
تتہ پادشاہ نے گدا زبان  و بیانہٕ کٮ۪و کینژَو کھۅندٮ۪و ورٲے چھے  کٲشِر منطق الطیر سٲنۍ اکھ ابتدٲیی مثنوی  آسنہٕ باوجود تہ رَچھِ کرنس لایق  ارزتھ،اَتھ منزچھِ ییمہ قسمٕکۍ کٍتۍ  شعر از تام بے مثال  پھول  ٲسِتھ ہیول سپنکھ کھل بنکھ قطرٕکِس  دٔرۍیاوٕسٕے وٲصِل بنکھ حالہٕ  تَلے روٗد کتے راتھ دۅہ کنہ  پھٔلۍ سٕے پٮ۪ٹھ ؤسِتھ زن آو کۅہ اماپوز  نۅم شعر چھِ یاتہٕ بے مانہ ،نتہٕ ثقیل، آے  سلیمان ہٮ۪تھ اَسہ ماسٲرۍیے سانہ  واتنٕچ تَتھ تاں کینہہ چھنہٕ سَے مو  زِ ضعیف ٲسۍ گٔمٕتۍدرچاہ چھِ بند کتہ  طاقت أسۍ اَنو با آں بُلند قصہ  با القصہ ؤلۍ ؤلۍ ژے أنِتھ خۅش  خبر حضرت سُلیمانس دِژٕتھ محمود  گٲمی چھُنہٕ صوٗفی شٲعرن ہٕنز گیجہ  گنڈنہٕ آمُت اماپوز تسٕنزن کینژَن مثنوی  ین ہٕندۍ موضوع چھِ خٲلِص صوٗفی فلسفس  سٍتۍ واٹھ تھاوان مثالے پۂلۍ نامہٕ  ،منصوٗر نامہٕ بیترِ۔ منصوٗرنامہٕ چھُ  محمودس
علاوٕ مقبول کرالہٕ وٲرۍ تہ  لیوکھمُت
دۅنہٕ وٕنۍ منز چھُ منصور الحلاج  البغدادی  ﴿متوفی  327ھ﴾  سٕندِ  انا الحق ونہٕ نُک تہٕ یہ ونہٕ نَس پٮ۪ٹھ  سُہ سنگسار کرنہٕ پتہٕ مارنُک واقہٕ  نظمٲوِتھ۔ محمودن چھُ حضرت مولانا جٲمی  سٕندِ فارسی منصوٗرنامُک تہٕ مقبول کرالہٕ  وٲرۍتہ تمٔۍ سٕندے منصور نامُک کٲشُر  ترجمہٕ پیش کورمُت ، دۅنہٕ وٕنۍ مثنوۍین  چھُ کنُے آگُر اوسمُت ،اَوٕ مۅکھٕ چھَنہٕ  دۅنوٕنۍ مثنوی ین منز واقعاتن ہٕنزکانہہ  فرق:  یہ
حکایت ؤنۍ یہ حضرتِ جٲمین ؤنۍ  یہ کٲشرۍ پٲٹھۍ محمود گٲمۍین وُچھ  مے درنفحات لیوکھمُت باسند پیش  منصوٗر آو شخصاہ معتمد ﴿مقبول  کرالہٕ
وٲرۍ﴾ ظٲہر  چھُ زِ دۅنوٕے صاحبو چھُ یہ قصہ جامی  سٕنزِنفحات الانس کتابہ منز ا ونمُت  ۔سُہ چھُ یہ زِ منصوٗر حلاج یٔمۍ سٕنز  کتاب
الطواسین ، تسٕندٮ۪ن اقوالن ہٕنز  سۅمبرن،وُنہ
تہ موجود چھے، اوس سٮ۪ٹھاہ  تھدِ
مرتبُک عٲلم تہٕ عٲمِل،پنژاہہ وُہرۍ  پییَس
عشقٕچ تٮ۪مبٕر دِلس تہٕ سبق سپدُس  مشرپھ۔
عشق اِلٲہیس اندرغرق سپدِتھ و  ونُن
انا الحق بٔہ چُھس خُدا ۔ خدا چُھس  بٕے۔
مذہب دارو دیتُس حکمِ کُفر ، وقتہٕ  کٮ۪و
عٲلۍ مَو تہٕ عٲملو ،یِمن منز حضرت  شبلی،
حضرت جنید بغدادی ؒتہٕ حضرت شیخ  اکبرؒ
سرس ٲسۍ کریاس وعظ و نصیحت زِ سِرس  ننٮ۪ر
کرُن گو نہٕ جان شعریعتس مہ واتناو  نقصان
، اماپوز  بحرِ  عرفانس اندر ییلہ قطرٕ گو قطرٕ  دریا ،عینِ دٔرۍیا قطرٕ گو گاسہٕ  کرٹ نارس اندر پییہ گٔے دٔزِتھ خٲصیت  نارُک لوبُن تمہ رٮ۪ہہ سٔزِتھ ﴿مقبول  کرالہٕ
وٲرۍ﴾ منصوٗرن  مون نہٕ تہٕ کورُکھ قٲد ،قٲدس اندر ٲسۍ  ژور ہتَھ مُجرم ، تِمن پییہ پٲنۍ پانے  ہتھکرِ ؤسِتھ۔ پتہٕ سپُد قٲد خانہٕ ہٮ۪تھ  غٲب ۔کینژِ کٲلۍ گوو بییہ نون۔ وول لوٗکو  عید گاہس منز مارنہ تتہ سپٕز سارِنٕے  لوٗکن منصوٗرٕ سٕنز شکل ،تِم گٔے عٲجز  زِمارٕ ہون کُس تہٕ تھوٕ ہون کُس۔ مگر چھُ  منصور پانے ونان عٲلمن زِ تُہۍ دِیِو میے  مارنُک فتویٰ عٲلمو دیُتِ فتویٰ ،تہٕ کھو  رُکھ منصوٗردارس ، دارس پٮ۪ٹھ تہ اوس  سُہ انا الحق ونان۔  محمودن  چھُ یہ قِصہٕ أکِس ہتس تہٕ دۅن تہٕ  مقبولن زٕ ہتھ تہٕ وُہن شعرن منز و ونمُت۔  محمود ن چھُ اَتہ تہ لُکہٕ طرزٕے ورتوومُت  ،لۅتہٕ وٲے تہٕ ژھوٹ بحر، سہل تہٕ عام لفظ  ۔ ییلہ زَن مقبول ہناہ زیادے فارسی آمیز  زبان ورتاوس لاگان چھُ۔ سارِوٕے کھۅتہٕ  وحدت الوجودی صوفی منصور حلاج سٕندٮ۪ن  مۅخصر واقاتن پٮ۪ٹھ مبنی یِم زٕمثنوۍیہ چھے
سانہ زبٲنۍ منز تھدٮ۪ن مرتبن ہٕنزِ  حقدار۔ پٔہلۍ  نامہٕ چھے صوٗفی فلسفس سٍتۍ تعلق تھاون  واجینۍ بیاکھ مۅخصر مثنوی ،یۅسہٕ محمود  گٲمیِس علاوٕ مقبولن تہ لیچھمٕژ چھے۔  اَمہ مثنوی ہُند آگُر چُھ حضرت مولانا  جلال الدینؒ رومی سٕنزِ مشہورِ عالم مثنوی  معنوی۔جلال الدینؒ رومی، یُس اسلٲمی فقہ  تہٕ قونونُک عٲلم اوس بنیوو حضرت شمس  تبریزی سٕنزِنظرِسٍتۍ نہ صِرف عظیم شٲعر  بٔلکہ تھَدِ مرتبُک صوٗفی تہٕ پہلۍ نامٕچ  لۅکٕٹ دٔلیل چھے محمود ن تہٕ مقبولن  أہنزے مثنوی معنوی پٮ۪ٹھٕ کٲشرٲومٕژ۔  محمودنہ مثنوی منزچھِ ۲۱۱ تہٕ مقبولنہ  مثنوی منز زٕہتھ شار ۔مقبولنہ مثنوی  منز چھِ وضاحت ژٔر ،حالانکہ اسلوٗبُک  ہشر چھُ دۅنوٕنۍ مثنوی ین منزتیُتھ  زِمحمود نہ مثنوی پٮ۪ٹھ چھُ مقبولنہ  مثنوی ہُند برونت گژھان۔ لۅتہٕ وٲے زبان  ، ژھوٹ بحر ، سہل تہٕ دۅہدشٕکۍ لفظ ، بالہٕ  دٔرۍیاوٕچ
ہش روٲنی ،قصہٕ چھُ یہ زِ  حضرتِ
موسیٰ علیہ السلامن وُچھ اکہ دۅہہٕ  پۅہلا
اکھ خداوند قدوٗسس ناد لایان ،اَتھ  نادس
منز اوس عجزتہٕ سوز و گداز ، پۅہُل  اوس
پننہ پانہٕ تہٕ مافیہا نِش بے خبر  سپدِتھ
آہ و زٲری کران، اے میانہ محبوبہٕ،  ژٕ
کتَھ جایہ چھُکھ ژھٮ۪پھ دِتھ ،مے چھے  چٲنۍ
کلن ، ہرگاہ اَتھِ ییہ ہم ، گٮ۪وتہٕ  تھٔنۍ
کھیاوٕہتھ پھُہس تہٕ مایرِ کرٕ ہے  لوزٕ۔زوٗپنُن
وندہے۔جامہٕ ہے ژھینۍ مٕتۍ  آسہٕ
نے تِم سُوٕ ہے نٔوۍ۔کۅہ مالن پٮ۪ٹھ  کھیاوٕہتھ
ژامن خاصہٕ پۅلاوٕ کھیاوٕہتھ  تہٕ
پننہ کھۅنہ منز للہٕ وٕہتھ۔حضرت  موسیٰؑ
ہن و ون پٔہلِس زِ یہ خرافات وَنُن  کر
بند ، خدا چھُنہٕ کھٮ۪وان چٮ۪وان، تس  چھُنہٕ
زیون مَرُن ،ژٕ چھُکھ کُفر کران۔  یہ
بوزِتھ موٹھ پٔہلِس پنُن فریاد ،گلہ  زٮ۪و
گٔژِھتھ ژ ول دوٗر جایہ أکِس حضرت  موسیٰؑ
کلیم اللہ ہس ووت فرمان زِ یا  موسیٰؑ
مے اوس پٔہلۍ سُند یۅہے سوز و گداز  پسند
،ژے روشہ نووُتھ مے نِش یہ میون  ٹوٹھ
،یہ منہٕ ناوُن ، مے اوس أمۍ سُند  وَنُن
منظور۔ یتھٕ پٲٹھۍ چھُ موسیٰ علیہ  السلام
پٔہلِس منہٕ ناوان۔  وُچھِو  پٔہلۍ سٕندِس نادس تہٕ لو لس کتِھٕ کٔنۍ  چھے شٲعرو زٮ۪ودِژمٕژ ، دۅنوٕنۍ ہٕندِس  اظہارس منزکوتاہ ہشر چھُ  محمو  د گامی :- بار  صاحبو ہاوتو دیدار مے ہنہ  ہنَے تنہ گونڈنم نار مے  شانہٕ  بڈٮ۪و شانہٕ کریو کوکلن دادِ  چانے سوٗر سپدان عٲقلن یارٕ  میانیو یارٕ بل پٮ۪ٹھ پرارٕیو زاگ  ہٮ۪تھ تے زٲلۍوانکے پاریو ننہٕ  وورُے چھُکھ تہٕ سُوٕے زیر پاے وتہ  وٲلِتھ
وَتہ ژھنتھس ہاے ہاے ننہٕ  واریو پُلہٕ ہورا کرٕیو پونہٕ  گٔےیو گٮ۪وٕ سٍتٮ۪ن ملہٕ یو ساسہٕ  بَزے خاصہٕ نیامٔژ کھیاوٕتھو تٍر  لٔج
یو کھۅنہ تل بۅ ساوٕتھو مقبول  کرلہٕ وٲرۍ : بار  صاحبو چھم مے چٲنی ماے تے ہاوتم  ژے روزٕنٕچ کتہ جاے چھَے جامہٕ  سُوٕیو بختہ سٍتٮ۪ن ٲوۍلُے بوسہٕ  کرٕیو توسہٕ ولہٕ یو زٲوۍلُے ہابہٕ  کھورن خاصہٕ نالٲنیا اَنے  چھاونس  کِتۍ پوش والے پوت ونے بو  کرے تیمار دٲری چٲنۍ تے یود  تھوکھ منظور خدمت میٲنۍ تے تریش  ما چھے شیر چٲوِتھ تازٕبو بۅچھِ  ماچھے رنہٕناون وازٕ بو "" اکہٕ  نندُن "" چھے سٲنۍ سۅ مثنوی ،یۅسہٕ یٔمہ  فلسفٕچ وکھنے کران روزمٕژ چھے زِ ظٲہری  جسم چھُ محض اکھ لباس روح چھُ اَتھ مٔرس  اندر قٲد۔ ذات ژھارنہٕ خٲطرٕ چھُ اَتھ  جِسمس تام نفی کرُن بٔلکہ چھُ بقولِ  گُلشن مجید "" جسم چُھ محض اکھ شناختی کارڈ  ۔زیون مرُن چھُ أتھۍ شریرس ۔اکہٕ نندٕنُن  ماز
چھُ گۅسٲنۍ آسان رنہٕ وِتھ پاکہٕ وِتھ  بانن
شیوٗرمُت تہٕ ماجہ اَتھِ چُھس  گۅسٲنۍ
ناد دیاوان، سُہ چھُ ناد بوزِتھٕے  واپس
یوان۔مثنوی مطٲبق چھُ سوال پٲدٕ  سپدان
زِموٗد کُس تہٕ ، زندٕ کُس گو ؟ یہ قصہ  چھُ  پننہ حدٕر وس پُر اسراریت تہٕ وحشتنٲکی  سٍتۍسٍتۍ جذباتن وُزنٲوۍ وُزٕنٲوۍ ،موت  و حیاتٕکہ عجیب سِر ساوِرٕکِنۍ از تام  مقبول عام روٗدمُت "" ۔ از  تام چھُ اَتھ ا وڈ درجن تہ زیادے شٲعِر  و شعرن ہُندوردن لوگمُت ۔یِمن منز بہودُر  گنٲے  ﴿پندٲہم  صدی﴾  ،رمضان  بٹ
،صمد میر ، پرکاش رام کُرۍ گٲمۍ ، علی  وانی،
محمد کھار تہٕ احد زرگر خاص چھِ۔  اماپوز
صمدمیر ،رمضان بٹ تہٕ احد زرگرن  اکہٕ
نندُن گو زیادے مقبول یِمو منزٕ تہ  چھُ
احد زرگر نہ سٕے اکہٕ نندٕ نس منز  سارِوٕے
کھۅتہٕ زیادٕ سوزو گُداز،  سِرٕساوٮ۪ر
،خوف و وحشت تہٕ زبٲنۍ ہٕنزِ  خوبصورتی
علاوٕ اکھ لٮ۪ل کرناون وول ہوا  نوا
موجود۔ احد زرگر گُذریو حال حالٕے،  اماپوز
سون ہم کال ٲسِتھ تہ اوس سُہ تھدِ  مرتبُک
صوفی شٲعر۔ یہ تہ چھے کتھ زِ احد  زرگرن
چھَنہٕ مثنوی ہٕندِروایتہٕ مطٲبق  یہ
قصہٕ نظماونہٕ وِزِکُنی بحر تہٕ کُنے  قٲفیہ
ورتوومُت ، تمٔۍچھُ یہ قصہٕ بَہن  تہٕ
صمد میرن ژۅدہن لنجن منز بیان کورمُت  ۔مختلف لنجہ ٲسِتھ تہ چھُنہٕ کلہُم  قصہٕ کِس وحدتس پٮ۪ٹھ بلکل کانہہ اثر  پیومُت۔ رمضان بٹن چھُ ستہٕ نٕے لنجن  پٮ۪ٹھ کورمُت بَس ۔یہ چھُ پوز زِ مثنوی  ہٕندۍ روٲیتی لوٲزِم نہ رچھنہٕ مۅکھ  ہٮ۪کونہٕ یِمن قصن مثنوی ونِتھ، تاہم چھے  پرٮ۪تھ حالس منز قٕصٕچ وحدت تہٕ امیُک  تسلسُل برقرار۔ تِمومثنوۍیو  منزیِم عشقہٕ جذبات تہٕ متعلقہ معاملات  بیان کران کران اَمیُک پِلو مجازٕچہ  ہیرِکھٔسِتھ حقیقی عشقٕچہ بالادرِ تاں  واتناوان چھِ تہ چھے کینہہ پن پن نہٕ  جایہ اہم ۔میٲنۍ کِنۍ چھے اَتھ سلسلس  منز گۅڈٕ انوارِ شاہ قلندرٕنۍ "" قصے  ابراہیم
ادھم "" سرس ۔ پزر چھُ یہ زِ اَتھ  مثنوی منز چھُ ادھم سُند گُل جانہ پٮ۪ٹھ  عاشق سپدِتھ،سۅمٔرِتھ زِندٕ کرٕنۍ تہٕ  تس سٍتۍ خاندر کرُن محض تمثیلی اندازٕ  نہ صِرف کرامٔژ رٔنگۍ ہاونہٕ آمُت بٔلکہ  صوٗفی یہ یژھان چھُ تہ چھُ سپدان، مگر  سُہ چھُنہٕ ہرگز دُنیاہ تہٕ اَمہ کٮ۪ن  لذتن ہٕنزمالَے یژھان۔اَمہ مثنوی ہُند  یہ ضمنی واقہٕ چھُ محض تٲزۍ یانہ # ¿  عبرت۔  توتہ
چھُنہٕ اَتھ مثنوی منز گُل جانہ  ہُند
مٲرۍ موند سراپا﴿32شعر﴾ٲسِتھ  تہ
کُنہ جایہ جنسی جذبُک تژر تہٕ تَتُر  موجود
،کلہُم پٲٹھۍ چھے یہ جنسی جذباتو  نِش
مُچھِ تہٕ حقیقی عشقٕکۍ رموٗزو  وٮ۪ژھناوان،اَمہٕ
مۅکھٕ چھے یہ مثنوی  صوفی
ادبس منزٕے جاے رٹہٕ نٕچ مقدار۔ شاہ  قلندرن چھُ لیوٗکھمُت زِ ییمہ قصُک رٲوی  چھُ حضرتِ جعفر صادق ؑتہٕ اُردو ہس منز  چھُ نظام الدین صادقاولیاہن لیوکھمُت ۔  بنان چھُ ترجمہٕ کرنہٕ وِزِ آسن تس  دۅنوٕنۍ زبانن ہٕندۍ قصہٕ نظرِ تَل  روٗدۍمٕتۍ۔  امام  جعفرِ صادق چھُ رٲوی مثالِ  عشق ادھم در فراقی دویم  درلفظِ ہندکورمُت چھُ مقصوٗد نظام  الدین صادق اولیا بود سیوم  در لفظِ کشمیری و ونُے میے یہ پارہ دِل کٔڈِتھ
بیروٗن اونُے مےے اَمہ  مثنوی ہُند بوڈ نۅقص چھُ زِ شٲعرن چھے  اکہ کھۅتہٕ زیادٕ بحرٕ ورتاوِمَژٕ حتاکہ  کُنہ کُنہ چھُن اکھ واقہٕ تہ اکہ  کھۅتہٕ زیادٕبحرن منز و ونمُت۔ توَے چھُ  قٲری مٔنزۍ مٔٔنزۍ کھوندۍ ہوۍ کھٮ۪وان۔  کینژَن شعرن منز چھُنہٕ صٔحی قٲفیہ بٔندی  ہُند خیال آمُت تھونہٕ تہٕ کینژَن ہٕنز  رَوٲنی تہ چھے نہٕ برقرار روٗژمٕژ۔ یہ ٲسِتھ
تہ چھِ اَتھ منز مکالمہٕ نگٲری  ہٕنزقٲبلِ
قدر مثالہٕ موجود۔ زمان شاہس﴿  گُل  جانہ ہُند مول﴾  تہٕ  فقیر ادھمس درمیان سپُدمُت مکالمہٕ چھُ  تیوٗت فنی چابکدستی سان پیش سپُدمُت زِ  پرن وٲلِس چھُنہٕ بار بار پٔرِتھ تہ  بییہ پرنُک چسکہٕ ہَمان : دوپنس  پادشاہن آکھ کتے دوپُس  تمٔۍ پٲدٕ کورنس عشقہٕ وتے دوپنس  پادشاہن کیا ژے چھُے ناو دوپُس  تمٔۍ تورٕ ناوس صوٗرتھا باو شہَن  دوپنس ژٕ کیا چھُکھ یوت مغروٗر دوپُس  تمٔۍ از غم دُنیا بٔہ چُھس دوٗرِ دوپہس  مارنے وۅنۍ کیا چھُ صلاح دوپنکھ  چُھس شہید الحمد لِلّٰہ دوپہس  کیا غرض چھُے چون مُدا دوپنکھ  یار چھُم یارس مے جُدا دٔلیلہ  ہُند لُبِ لُباب چھُ یہ زِ مشہوٗر صوٗفی  ادھم چھُ پادشٲہی ترٲوِتھ فقیری اختیار  کران تِکیازِ اکہ شبہٕ سنیوتس بسترس  پٮ۪ٹھ موجود دایہ ہُند کی وال، یہ داے  ٲس پرٮ۪تھ شامَس تس بستر شیران۔ فقیری  دوران گو سُہ زمان شاہ سٕنزِ کورِ گلجانہ  پٮ۪ٹھ عاشق ۔ پادشہس گٔے گال ، فقیرس  وونُکھ سمندرٕ منز دِسا مۅکھتہٕ أنِتھ  ۔فقیر چھُ سودُر ہۅکھنٲوِتھ مۅکھتہٕ  اَنان۔
زمان شاہ چھُ خۅدایس منگان زِشوٹھس  رچھتہٕ
عزت ۔ گُلجان چھے مران ۔ فقیر ادھم  چھُ
قبر پرٲٹِتھ گُلجانہ زِندٕ کران ۔  حضرت
خواجہ خضر چھُ یِمن نکاح پران۔ روزان  چھِ
ادھم تہٕ گُلجان أکِس پَہرِ منز یِمن  چھُ
نیچو زٮ۪وان ییمِس ابراہیم ناو چھُ۔  یہ
چھُ واتان زمان شاہس نِش۔ ٲخر چھُ  ابراہیم
تہ بادشاہ بنان تہٕ صرف ترییہ ریتۍ ترکِ دُنیا کران۔ ہی  مال تہٕ نٲگۍ راے سُند رومان چھُ قریب  قریب پانژَو ساسو ؤرۍیو پٮ۪ٹھ ییتہ  چلہٕ وُن ۔مُحققن ہُند خیال چھُ زِ یہ تمثیل
چھے کٔشیرِ اندر ناگن تہٕ آریاہن  ہٕندِ
ٹکراوٕچ یادگار اماپوز سانٮ۪و  مثنوی
نگارو چھُ اَتھ اساطیری لُکہٕ کتھِ  نظماوان
نظماوان عجیب موڑ دیُتمُت یہ زِ ولی اللہ مٔتۍ سٕنزِ مثنوی منزچھُ ٲخرس  پٮ۪ٹھ وَننہٕ آمُت زِییلہ ہی مال تلپاتالہٕ  منز نٲگۍ نٮ۪و اَڈٕ مٲر کرِٔتھ زمینس  پٮ۪ٹھ کھٲرِتھ ژھٕنۍ ،سۅنیہ أکۍ سودا  گارن،سوداگارن دوپُس شوٹھس سٍتۍ کر خاندر  مگر تمہ تھووُس اکھ ؤری معیاد ۔نٲگۍ  راے ووت تس ژھاران ژھاران تسٕندِس کُٹھِس  منز ۔ سودا گارن مور نٲگۍ راے ۔ ہی مال چھے  نِندرِ ؤتِتھ یہ حال وُچھِتھ باکہٕ  ژھٹان۔ بلہٕ پور واتنٲوِتھ چھُ نٲگۍ راے  زالنہٕ یوان ، ہی مال تہ چھے دُزٕوُنہ  ژینتایہ منز تراوان وۅٹھ۔اَمی ساتہٕ  چھے مدینۂ  پاکہٕ  پٮ۪ٹھ یوان فقیرن ہٕنز اکھ جماعت ۔تِمو  تُل شور زِیہ مسلمان کیازِزولُکھ۔ ٲخرس  سپٕدۍ زٕ ناگ پٲدٕ، یِم دۅہس ناگ تہٕ راتس  زٕقبرٕ آسان چھے ۔تنہٕ پٮ۪ٹھ چھِ ونان  زِنٲگۍ راین ٲسۍ ٲکھۍتھٕے کُفرٕکۍ جامہٕ  پٲرۍمٕتۍ ،اصل ی اوس سُہ مسلمان  مسلمان  دینہٕ اوسُم ناگ ارزُن گٔیس  تس نٲلۍ مےے یٔژ کٲلۍ پرزُن چھُ  خلوکھ تمٔۍ مے وونمُت ہی مٲلی بۂ  ظٲہر چھی مےے کفرٕکۍ جامہٕ نٲلی میانہ  خیالہٕ چھے محمود گٲمی سٕنز مثنوی قصۂ  شیخ  صنعان
تہ أتھۍ دٲیرس منز یوان، یتھ منز  مقبولٕنۍ
گُلریز ، محی الدین مسکیٕنۍ  زیبا
نگار، حیرت کاملی سٕنزرعنا زیبا،  نٲظم
سٕنز زین العرب ، سیف الدین تارٕبٔلۍ  سٕنزوامق
عذرا یا احدزرگرٕنۍ گُل و صنوبر  تہٕ
خۅد محمود ٕنۍ شیرین خُسرو یوان چھے۔  یِمن
اندر چھُ باقٕے لولہٕ مثنوی ین ہٕندۍ  پٲٹھۍ
اکھ گٔنڈِتھ طریقہٕ ، اکھ جوان ہیرو  تہٕ
ہیروئن ، دۅنوَے اکھ أکِس نِش واتنٕچ  کو
شش کران، اَتھ سفرس منز وٮ۪تراوان  مُشکلن
پٮ۪ٹھ مُشکل ، سفرس دوران چھکھ  دٔلیلہ
ہٕندۍ نٔوۍ کردار تہ سمکھان۔  اتہ
چھُ شیریرچہ خوبصوٗرتی ہُندُے  وٮ۪وٕہار
، جنسی وصلٕچ گرٮ۪کھ مگر سٍتۍ  سٍتۍ
چھُ شٲعر  مجاز س حقیقتُک پرتو زٲنِتھ مجازٕ کہ  ذٔریعہ حقیقت ورتاونہ لگان۔ خبر یہ ما چھُ
سُے عقیدٕ زِ ذات ہیکہٕ ہون صِفاتو  کِنۍ
پرزنٲوِتھ ، بہرحال یہ چھُ تہٕ تہ  ، یِم مثنوی چھَنہٕ کُنہ رنگہٕ خٲلص  متصوفانہٕ۔ حالانکہ محمود گٲمی چھُ تٔسۍ  شیخ صنعان سُند قصہٕ نظماوان یُس شہرِ  بصرُک مشہوٗر زٲہد تہٕ پرہیزگار اوس۔  اکہ دۅہہٕ وُچھ شیخن خاب زِ سُہ کران  پۅتلٮ۪ن سٔجدٕ۔ پتہٕ چھُ شاہ روٗم سٕنز  کورِ پٮ۪ٹھ عاشق سپدان، رچھان چھُ  تسٕندۍسور۔پتہٕ چھُ تسُنداکھ مریدِ خابس  اندر پیغمبرِآخرزمان حضرت محمد صٲبس عرض  کران زِشیخ صنعاہس ترٲوۍ تو رحمٕچ نظر  ۔تی چھُ سپدان شیخ چھُ واپس مسلمٲنی کُن  یوان
،شاہ روٗم سٕنزِکورِ چھُ اَتھ پٮ۪ٹھ  دۅکھ
سپدان، سۅ چھے ودان رِوان تہٕ چھے  ٲخٕر
شیخس پتہٕ پتہٕ نیران تہٕ تس زارٕ  پار
کران  درایس  پنہٕ نے دِشے وۅنۍ  روزٕ
ہا ژے نشے کُفرس  گٔیس بے زار  یکبار  زولُم زُنار ترووُم  قبیلہٕ کروونُے مونم  اسلام
چونُے شیخ  صنعان اوس وۅنۍ مجازٕ پٮ۪ٹھ پھیرتھ عشق  حقیقی کِس دُنۍ یاہس اندر ،سُہ لوگُس  وننہ:  ہینزیٲنۍ  کیا چھُے مُدا تِم  عاشق چھی جُدا کتھ  چھکھ ژٕ کران کِشے پھیوٗرُس  بٔہ صورتہٕ نِشے مَے  ماز مُلکس تہٕ مالس مَے  ماز
زُلفس تہٕ خالس خودی  تہٕ مدی تراوکھ اصل ٕچ  وتھاہ پراوکھ یتھ  پٮ۪ٹھ یہ شوٗبہ تَتھ  نقشاہ  صورتِ آدم پانس  چھُ پانٕے ٹھرے ٹھور  کاس
چھُے یار گرے صوٗرٕژ  چھے گژھان ژھٮ۪تے لاران  تس
پتہٕ پتے گُلِ  بکاولی چھے لسہٕ خانس علاوٕ نعمت اللہ  پرے تہٕ اسد پرِین تہ لیچھمٕژ ۔دپان لسہٕ  خانن لیچھ یہ مثنوی کمالِ جوٲنی منز  ۔تسٕنزیہ مثنوی چھے باہن پڑاون پٮ۪ٹھ  پھٔہلِتھ۔
وننہٕ چھُ یوان سیف الملوک یِم  تہ
سفر اَتھ داستانس منز وٮ۪تراوان چھُ  تِم
چھِ أکِس سٲلۍکہٕ سٕندۍ سفر۔ اَتہ  چھُ
شریرین ہُند وصل تہ باونہٕ آمُت۔  "" بظٲہر  چھُ
سیف الملوٗکن سفر بکاولی ہش نازنین  سۅندرِ
ہندِ باپتھ مگر استعیارٲتی مانِین  منزچھُ
یہ سفر تتھ منزلس پٮ۪ٹھ ختم گژھان  ییتہ
دوٗیی ہٕندۍ پردٕدٔزِتھ چھِ پٮ۪وان،  سُہ
منزل یُس ژھارنٕکہ تہٕ لبنکہٕ حدٕ  نٮ۪بر
چھُ ییتہ شک ختم چھُ گژھان ، سیف  الملوک
سُند سفر چھُ ازٲنی ہٕندِ مقامہٕ  پٮ۪ٹھ
شروع گژھان ، محض چھے تس ژھارنٕچ  طلب
، تسُند سفر چھُ پوشہ باپتھ بکاولی  ہٕندِ
باپتھ تہٕ سنگلدیپ ہوس کڈُرس علاقس  کُن
طِسلماتو منزی سفر۔ سنگلدیپُک سفر  چھُ
ژکہ شکک ، ژھارٕنک، لبہٕ نُک تہ  رازُک
سفر۔ ""  ﴿گلشن  مجید
، نقدِ شعر﴾ ٭٭٭ عیسٲے  سنہٕ کہ وُہمہ ۂتۍلِکِس گۅڈٕ کالس منز  ییلہ واریاہن کٲشرٮ۪ن مثنوی نگارن ہٕندِ  قلمہٕ وہرٲژ روٗدٕکۍ پٲٹھۍ مثنویہ شرانہ  وسان آسہٕ، قٲضۍمحلہٕ اننت ناگُک غلام  رسول خان اوس شُرۍ لٲزی ہٕنز فراغت چھٲوِتھ  بابہٕ صٲبس برۅنہہ کنہ ژاٹہٕ کوٹھ کٔرِتھ  عربی تہٕ فارسی زبانہٕ تہٕ علمِ دین ہیچھِ  نَس سٍتۍ آوُر ۔ یۅہے بنیوو پتہٕ لسہٕ خان  فِدا یمٔۍ بارستہٕ صوفی بزرگ سُنددرجہ  تہ پروو تہٕ ناماوار مثنوی نگار سُند  مقام تہ۔ خاندانس  منزچلہٕ وُنہ زبٲنۍ ریوایٔژ مطٲبق اوس  لسہٕ خان فدا سُند جدِ اَمجد دوست محمد  خان پیشووُرۍ پٹھان۔ سپاہ گری اوسُس پیشہٕ  تہٕ بہودُری منز اوس یکتا۔ پیشووُرٕ  پٮ۪ٹھٕ ووت امرتسر تہٕ لوگ أتۍ بسنہ۔  نذر محمد خان اوسس نیچوُ یمٔۍ سپاہ گری  بجایہ تجارتُک پیشہ پانہٕ نوو۔تسٕندِس  نیچہ وِس امداد خانس رود تجارتٕکِس سلسلس  منز کٔشیرِ یُن گژُھن۔ آب و دانو تہٕ آب  و ہوٕہچہ کٔششہ کور کار تہٕ امداد خان  روٗد چھیکرس کٔشیرِ منزٕے۔ لوگ اننت ناگہٕ  کِس قٲضۍ محلس منز بسنہ ۔ییتہ گو و سُہ  مدد خان ناوٕ مشہوٗر۔ أمِس ٲسۍ زٕ نیچوۍ  غلام محمد خان تہٕ محمد جبار خان۔ یۅہے  محمد جبار خان چھُ لسہٕ خان فدا سُند بابہٕ  صٲب۔ اَمہ خاندانہٕ کہ شجرئہ نسبُک  تذکرٕ چھُ ڈاکٹر مجروح رشیدن تہٕ ڈاکٹر  سیار محمد سعید قادرِین کورمُت ، دۅنونۍ  ہُند آگُر چھُ زبٲنۍ روایت اماپوز دۅنوٕنۍ  ہٕندِس بیانس منز چُھ پھیرٕتہٕ فی۔ مثلن  بقولِ ڈاکٹر سیار غلام محمد خان اوس محمد  جبار خانس مول،ییلہ زَن ڈاکٹر مجروح  سٕندمطٲبق غلام محمد خان اوس محمد جبار  خانس بوے ۔ ڈاکٹر مجروح سٕندِس درج کٔرۍ  مٕتِس شجرئہ نسبس منز چھُنہٕ نصراللہ  سُند ناو ٕے۔ یِتھے پٲٹھۍ چُھنہٕ ڈاکٹر  سیارن تہ دوست محمد خان سُند ناو ہیوتمُت  ۔ تحقیقی تقاضَہ مطٲبق ، فی تہٕ پھیرٕ  کاسنہٕ
باپتھ تہٕ رکاڈرچہ دُرستی خٲطرٕ  چھے
یہ مٹہ دٲری فدا صٲبنس فرزند ارجمند  ڈاکٹر
گُلشن مجید سٕندٮ۪ن پھیکٮ۪ن پٮ۪ٹھ  پٮ۪وان
زِ تِم دِن نَوِ سَرٕ اَکھ مُستند  شجرئہ
نسب ترتیب ، نتہٕ روز ِ یہ پھیرٕ  چلہٕ
وُن ،یُس برۅنہہ کُن غلط فٔہمی پٲدٕ  کران
روزِ۔ یہ کتَھ چھے طے زِ کٔشیرِ  یِتھ
روٗد اَتھ خاندانس منز واریہن پیرٮ۪ن  پٹھان
کلچرُک اثر موجود۔ تجارت روٗد پیر  در
پیر اَمہ خاندانُک پیشہ مگر تصوف،  علم
و ادب تہٕ انسان دوستی ہٕنزچلہٕ وٕنۍ  روایت
چھے از تہ اَمِچ پرزنتھ ۔غلام محمد  خان
اوس تھدِ درجُک صوفی بزرگ۔محمد جبار  خان
اوس دینیاتُک عٲلم ، شریعتُک پابند،  روٗحٲنیتُک
زٲنۍ کار تہٕ جان شٲعر۔ وازٕ  محمود
س  ﴿ 1834 ء -1924 ء﴾محمد  سِراجس  ﴿وفات 1918 ء﴾سٍتۍ  اوسُس د ور یارانہٕ۔ خۅش نٔویس اوس تہٕ  ہمعصر شٲعرن ہُند کلام لیکھِتھ تھاونُک  اوسُس عادت ۔ شٲعرن، فقیرن، درویشن، عٲلمن  تہٕ صوفین اوس محمد جبار خان نِس گرس  منزیُن گژھُن روزان۔ أتھۍ ماحولس منز  چھُ لسہٕ خان فِدا زامُت۔ تذکرٕ نگارو  تہٕ رٲوِیو چھُ نہٕ خان صٲبُن زا سنہٕ تہ  فی تہٕ پھیرٕ ورٲے درٕج کورمُت۔ ناجی منور  تہٕ ڈاکٹر شفیع شوق سٕندِس کٲشرِ ادبکِس  توٲریخس منز چھُ خان صٲبُن زاسنہٕ 1893 ءدرٕج۔  پروفیسر
عبدالعزیز سُند گُف چھُ زِ تہُند  زاسنہٕ
اوس 1911 ءمگر  بقول ڈاکٹر گُلشن مجید خان صٲبُن زاسنہٕ  چھُ سکو ل سر ٹیفکیٹ مطابق 1902 ءتہٕ  یۅہے
چھُ قٲبلِ قبول تہ۔ خان  صٲب اوس لۅکہٕ چارٕ پٮ۪ٹھے ذہین ، غورو  فکرکرن وول، کم گُفتار تہٕ خۅش اطوار۔  عربی تہٕ فارسی زبانن ہُند اوپ ژوپ کورُس  بابہٕ صٲبن گرسٕے منز۔ اَمہ پتہٕ آومقٲمی  مکتبس منز سوزنہٕ ییتہ قرآنِ مجید پورُن۔  اننت ناگہٕ کِس مِشن سکو لس منزپٔرٕن  ٲٹھمہ جمٲژ تام مُروجہ تعلیم ۔ پنداہ  وُہر ہیوٗ وٲتِتھ کٔرٕن محمد سِراج سٕنز  تربیت قبول۔ محمد سراجس اوس کُبروی  سِلسلس سٍتۍ تعلق ، خان صٲب تہ سپُد أتھۍ  سِلسلس منز شٲمِل۔ اَمہ پتہٕ کٔرخان  صٲبن صوفی عبدالنبی سٕنز بیعت اختیار۔  أمِس چھُ بعضو صوفی عبدالنبی تہٕ کینژو  صوفی غلام نبی ناو لیوکھمُت۔ وننہٕ چھُ  یوان زِ اننت ناگ کہ دانتر گامُک روزن  وول شخصاہ اوس برونہہ کالہ کاروبارٕ کِس  سلسلس منز امرتسر یوان گژھان، ٲخرس کورُن  تٔتۍ قیام صوفی عبدالنبی اوس أمۍ  سٕندٮ۪واولادو منزٕ۔ امرتسرس منز اوس  باکمال صوفی بزرگ شاہ عبدالقادر۔ صوفی  عبدالنبی اوس أمۍسٕے شاہ صٲبُن خاص طٲلب۔  سُہ اوس مٔنزۍ مٔنزۍ سری نگر یِتھ نگین  تہٕ نواب بازرٕ قیام کران۔ ییتہ سپُد  طٲلِبن تہٕ عقیدت مندن ہُند اکھ مخصوٗص  طبقہٕ تسُند گرویدٕ۔یِتھٕ پٲٹھۍ گٔیہ خان
صٲب سلسلہٕ ، قادر یہ فاضلیہ ہس منز  نہ
صِرف شٲمل بلکہ کٔرٕکھ مۅرشد سٕندِ  ارشادٕ مُطٲبق کٔشیرِ منز زُتووُہن  ؤرِٮ۪ن اَمہ سلسلٕچ قیادت تہ۔ خوشی  ہٕنز کتَھ چھے زِ امرتسر شہرس اندر موجود  شاہ عبدالقادِر فاضلی سٕنز قبر، یۅسہٕ  ؤرۍیہ وادو پٮ۪ٹھٕ خستہٕ حالتس منز ٲس  ، شیرنہٕ باپتھ کٔرلسہٕ خان فِدا سٕندۍ  صوفی
منش فرزند مرحوم غلام نبی خان صٲبن  کو
شِش تہٕ 2003 ءمنز  آیہ قبر بازیافت کٔرِتھ اَتھ پٮ۪ٹھ باہ  فُٹہٕ باہ فُٹہٕ شوبدار ڈھانچہ ہن تعمیر  کرنہٕ۔ اَمہ قبرِہُندملحقہٕ احاطہٕ اوس  أکِس مقٲمی سردارجی سٕندِس تٔحویلس منز  تہٕ سُہ اوس قبرِ ہٕندِس آکارس پٮ۪ٹھ  دَزوُن ژونگ تھاوان۔ لسہٕ خان فدا ہن دِژ  طٲلبن سِلِسلہ قأدریہ ہٕچ تربیت۔ یودوَے  زَن عام لوٗکھ خان صٲبنہٕ مخصوٗص صوفی  نظریہ ہٕکۍ قٲیل گٔیہ نہٕ تاہم روٗد  أہندٮ۪ن طٲلبن تہٕ پٲرو کارن ہُند تعداد  ہُران،یِمن منز جدید تعلیم یافتہٕ لوٗکھ  تہ شٲمل چھِ تہٕ روحٲنیتٕچ تہٕ مذہبٕچ  زان تھاون وٲلۍ تہ۔ اَمہ مخصوٗص صوٗفی  طرزِفِکرٕکۍ قٲیل پٲرو کار چھِ اختلافو  تہٕ مخالٔفژ باوجود تہ کٔشیرِ ہٕندٮ۪ن  طرفاتن منز موجود۔ مرحوم محمد یوسف بزاز  مگر مل باغ، مرحوم عبدالغنی خانیٲرۍ،مرحوم  غلام نبی خان سعد کدلی، مرحوم غلام نبی  بٹ انچہ ڈور تہٕ مرحوم عبدالخالق کھانڈے  انچہ ڈور ،ٲسۍ خان صٲبٕنۍ فدوی۔ مشہوٗر  تہٕ مقبول صوفی شٲعرِ رجب حٲمِد تہ ٲسۍ  خان صٲبنہ صوفی نظریہ ہٕکۍ قٲیل، تہٕ  انجینئر میر سلیم اسلام آبٲدی خان صٲبنہ  صوفی نظریہ ہٕکۍ تہٕ تسٕنز شعرٕ گوئی  ہٕنزِ ریوایٔژ ہٕندۍ قٲیل بلکہ وارٕیہن  طٲلبن
ہٕنز رہنمٲیی تہ فرماوان۔ خان  صٲبہٕ
نٮ۪و طٲلبو منز چھِ عبدالرحمان  کیلو،اَنچہ
ڈور تہٕ علی محمد بٹ ،انچہ  ڈور
حالِ حیات۔ پروفیسر عبدالعزیزس روٗد  واریہن
ؤرِین خان صٲبَس سٍتۍ قریبی تعلق  ۔ پروفیسر صٲب چھِ رٍنۍ وور سری نگرٕ کۍ  یتھ وقتس منز تِم اننت ناگ کِس ڈگری کالیجس  منزپرناوان ٲسۍ، خان صٲب ٲسۍ کمالس منز  ۔ تِم سمکھۍ خان صٲبس تہٕ یہ سمکھُن روٗد  جٲری
۔ پتہٕ آےہ خان صٲبس تیوٗت نکھٕ زِ  تہندۍ
گرویدٕ سپٕدۍ۔ ناماوار  صوٗفی شٲعر و منز ٲسۍ عبدالاحد زرگر  ﴿زوٗنۍ  مر 1888 ء - 1983 ء﴾صمد  میر  ﴿نمبل  ہار 1901 ء -1959 ء﴾،  وازٕ محمود﴿ 1834 ء - 1924 ء﴾،  محمد
سراج﴿وفات :1918 ء﴾تہٕ  نعمت
اللہ پرے﴿صفا  پورش 1883 ء -1963 ء﴾،  علی شاہ ہرل  ﴿وفات :1935 ء﴾خان  صٲبٕنۍ ہمعصر۔ دپان خان صٲب ٲسۍ در شکمِ  مادر تہٕ مشہور صوفی شٲعر شمس فقیر اوس  محمد جبار خانُن گرٕ یوان۔ اماپوز شمس  فقیرُن سالِ وفات چھُ 1901 ءوننہٕ  یوان تہٕ خان صٲبُن سالِ ولادت چُھ سکول  رکاڈ مطٲبق 1902 ء۔  اَوٕ مۅکھٕ چھُ اَتھ زبٲنۍ ریوایٔژ پوٗرٕ  پٲٹھۍ سنُن ضروٗری۔ وازٕ محمود تہٕ محمد  سراج ٲسۍ خان صٲبس مٲلۍ سٕندۍ یار۔ محمد  سراج اوسُس گۅڈنیُک مۅرشِدتہ۔ صمد میرس  سٍتۍ اوسُس د ور یارانہٕ۔ اکھ أکِس نِشہ  ٲسۍ یِوان گژھان تہ۔ نعمت اللہ پَریَس  اوس مرازس منز کاروبار ۔ تمٔۍ چھے خان  صٲبنہ گرِ واریاہ رٲژ گُذارِ مَژٕ۔ اَتھ  زمانس منز ٲس خان صٲبن مثنوی گُلِ بکاولی  مکمل کٔرمٕژ۔ یہ ٲس قلمی مسودٕچہ شکلہ  منزٕے۔ نعمت اللہ پرِین کور اَمہ مسودُک  مُطٲلعہٕ خان صٲبنہ گرِ۔ أتھۍ وقتس منز  اوس نعمت اللہ پرے گُلِ بکاولی ہُند قٕصہٕ  پانہٕ تہ منظوٗم کران۔ تمٔۍ چھُ پننہ  باڈودار مثنوی گُلِ بکاولی منز خان صٲبس  تہٕ تسٕنزِ مثنوی گُلِ بکاولی نۅمن شعرن  منز خراجِ تحسین اداکورمُت:  زِ  تصنیفِ یک شاعرِ نامدار مکمل  بکاوٕل چھے گٲمٕژ تیار مُطالعہ  کورُم تَتھ زِ سرتابپا تمِٔس  آفرین مرحبا مرحبا چھُ  مافوق باذوق تمٔۍ سُند بیان چھُ  با
پیر تس ناو بو لسہٕ خان خدا  تھٲوِنس درجہاں پایدار مٔرِتھ  کراونس مغفرت کردِگار بوزوَے  تہٕ وُہمہ صٔدی ہٕندِ گۅڈنکِہ نٮ۪صفٕکۍ  سٲری شٲعر تہٕ صوٗفی ٲسۍ خان صٲبٕنۍ ہم  کال، اماپوز یِمو ناماوارو خان صٲبس سٍتۍ  مُلاقات کٔرۍمٕتۍ چھِ، یا أہنزن مجلسن  منز شرکتھ کٔرمٕژ چھے تِمن منز چھِ باقیو  علاوٕ مرحوم غلام احمد فٲضِل کشمیری ،  مرحوم محمد عبداللہ تبت بقال، مرحوم غلام  محمد قالین باف، سۅرگہٕ وٲسۍ سروانند کول  پریمی، ظریف احمد ظریف تہٕ غلام رسول حسرت  گڈھ تہ شٲمِل۔ تبت بقال صٲبن تہٕ قالین  باف صٲبن چھُ کٍژِ لٹہ خان صٲبنٮ۪ن مجلسن  منز گیوومُت تہ۔ خان  صٲب ٲسۍ خۅش روے، خۅش خوے، خۅش کلام ، خۅش  اندام، خۅش اخلاق تہٕ نفاست پسند۔ کم  خوابی، کم گُفتٲری تہٕ کم خوری پٮ۪ٹھ ٲسۍ  سختی سان عمل کران۔ کلس ٲسۍ دستار گنڈان  تہٕ پھیکٮ۪ن پٮ۪ٹھ چِٹہٕ کپر ژادر تراوان  ۔ اکثر ٲسۍ بٲنہ دار پھٮ۪رن لاگان۔ سماع  اوسُکھ
پسند۔ مجلسن کیو خلوتن منز ٲسۍ  مراقبس
اندر روزان۔ ہمیشہ ٲسۍ آسان اَسہٕ  وُنہ
رۅیہ وُٹھن پٮ۪ٹھ اوسُکھ تبسُم  تہٕ
زٮ۪وِ پٮ۪ٹھ ہو الموجود۔ دُکاندٲری  ٲسۍ
کران مگر عمل ٲسٕکھ سَے "" دست باکار  دِل
بایار "" ۔تصوف تہٕ فقیری تھیکہٕ نٲوِتھ  کموو نہٕ تِمو دُنیا ۔ اکثر ٲسۍ طٲلبن تہٕ  سٲیلن باپتھ دُعا کران۔ مُریدن تہٕ طٲلبن  پٮ۪ٹھ ٲسۍ نہٕ مجلسن ہٕندِ خرچُک بار  تراوان۔ انکسٲری ، استغنا تہٕ بے نیٲزی  ہُند اوس یہ حال زِ بخشی غلام محمد سٕندِس  دورس منز ییلہ تِمن سرکارٕ کہ طرفہٕ  نوو مکانہ ٕ بنٲوِتھ دِنٕچ پیشکش کرنہٕ  آیہ ، تِموکور دُٹوک لفظن منز انکار ،  حالانکہ گُذٲرٕکھ سیود سادٕ مسکنتٕچ  زندگی اسلافن ہٕندۍ سٕے جایہ پاوٕرس  منز۔ یِتُے یوت نہٕ بلکہ بقول ڈاکٹر  گُلشن
مجید خان صٲبس اوس صدر جمہوریہ سُند  میڈٕل
رٹنہٕ باپتھ تہ وَننہٕ آمُت ، یُس  تِمو
قبول کور نہٕ۔ یا بقولِ ڈاکٹر مجروح  رشید
لسہٕ خان صٲبس اوس گُلِ بکاولی مثنوی  لٮ۪کھٕ
نس پٮ۪ٹھ صدرِہند سٕندِ طرفہٕ  وظیفہٕ
تہ مقرر سپُدمُت، یُس تِمو قبول  کرنس
اِنکار کور۔  لسہٕ  خان فدا چھُ اَکھ قداوار صوٗفی شٲعِر،  یمٔۍ پننہ شٲعری منز وحدت الوجود، مخصوٗص  فِکرِ ہٕندۍ خیالات تہٕ سری تجربات  بٲوۍمٕتۍ چھِ۔ تِمو چھِ مثنوی ، غزل تہٕ  رُباعیہ ، تہٕ نعتیہ نظمہٕ فارسی ، عربی  تہٕ کٲشرِ زبٲنۍ منز لیچھمٕژ۔ گُلِ بکاولی  تہٕ گُلزارِ حقیقت چھے تہنزٕ زٕ اہم  مثنٔویہ ۔ گُل بکاولی چھُ زبٲنۍ ورتاوٕ  تہٕ واقعات سِری معنہ یو خٲطرٕ ورتاونہٕ  کِنۍ اکھ اہم مقام حٲصل۔ ڈاکٹر سیار محمد  سعید قادری سُند یہ وَنُن چھُ تحقیقی  لحاظہٕ بوز شوز تہٕ تلاشُک طلبگار زِشعبان  ڈارِ پشوٲرۍ سٕندِ ناوٕ یۅسہٕ مثنوی "" شاہ  بہرام "" شایع سپدیمٕژ چھے، سۅ چھے درا صل  لسہٕ خان فِدا صٲبٕنۍ۔ ڈاکٹر سیا ر صٲبن  چھُ لیوٗکھمُت زِ "" دپان قصۂ شاہ  بہرام
اوس شعبان ڈارن تہ لیوکھمُت۔ ییلہ  سُہ
یہ چھاپنہٕ باپتھ سری نگر و وتھ،  راتھ
لٔجِس کتھ تام مسجدِ منز، بدقسمتی  سان
نیوس مسودٕ ژوٗرو واپس یِتھ ووت ڈار  صٲب
فِدا صٲبس نِشہ تہٕ کورنس پنُن حال  بیان
۔ فدا صٲبن وونہٕ نس کانہہ فِکر  چھَنہٕ،
مے چھُ لیکھِتھ رٔٹِو، کرنٲیوٗن  شایع
پنہٕ نس ناوس۔دپان شعبان ڈار اوس  اَمیُک
اعتراف پانہٕ تہ کران تہٕ یِتھٕ  پٲٹھۍ
چھِ وۅنۍ ترے مثنٔویہ فدا صٲبنہ  پتھ
کُن روزان۔  ﴿شیرازٕ  دسمبر
،جنوری 04-2003 ءشمارٕ 5 ﴾۔اماپوز  کتھن
دِل چھَل دِنہٕ والٮ۪ن پَزِ فدا  صٲبنٮ۪ن
شایع شُدہ مثنؤین تہٕ شعبان ڈار  نہ  شاہ بہرام مثنویہ ہُند تقابلی  مُطالعہ کٔرِتھ، ڈکشنس تہٕ خیالہٕ باؤژ  سٔنِتھ اَمہ بیانُک پزر پٔزراوُن۔ متصوفانہٕ  شٲعری علاوٕ چھ خان صٲبن وارٕیہن حساس  عقیدتی تہٕ سمٲجی معاملاتن متعلق تہ  نظمہٕ لیچھمٕژ۔ کُنوٗہ شَتھ تُرہٲٹھ  عیسوی منز ییلہ موے مقدسِ نبی رحمت پننہ  جایہ پٮ۪ٹھ تُلنہٕ آیوو سٲرٕے کٔشیر،  گٔیایہ سراپا احتجاج۔ خان صٲبن لیچھ سۅ  اثر انگیز تہٕ وُتشاول نظٕم، یۅسہٕ جلسن  جلوٗسن منز وکھناونہٕ یوان ٲس تہٕ یٔمیُک  لُبِ لُباب چھُ حُبِ رسولِ رحمت تہٕ  کٲشرٮ۪ن ہٕنزکٲہلی، نمونہٕ چھُ حٲضر : فضٕل  کر یارب بہ حقِ مصطفی أسۍ  کرو موئے شریفس زُو فدا روٗد  غٲیب از نظر گوو کوت سنا أسۍ  کرو موئے شریفس زُو فدا واہ  دریغا مبتلا گوو خاص و عام مرد  و زن ، خۅرد و کلاں درشہر و گام ہیندۍ  ،مسلم، سِکھ تہٕ دیگر قوم ہا أسۍ  کرو موئے شریفس زُو فدا بس  چھے چٲنی آش سٲنی زندگی یس  ژٕتراوکھ تس سٮ۪ٹھاہ شرمندگی کس  گژھو أسۍ اتھٕ دٲرِتھ ژے سوا  أسۍ  کرو موئے شریفس زُو فدا شکر  للہ وُچھ ظہور کبریا صد  مُبارک موے پاکن ترووگاہ آو  پنہٕ نے شایہ با صد عزو جاہ أسۍ  کرو موئے شریفس زُو فدا بوز  اصلی اوس کیا راز دروٗن اہلِ  اسلامن گومُت اوس سرد خوٗن مۅردٕ  دِل گٲمٕتۍتہٕ پیمٕتۍ دربلا أسۍ  کرو موئے شریفس زُو فدا کور  حیاتن اکھ اِشارا بر ممات زندٕ  سپدٮ۪و کٲشرٮ۪ن ہُندکاینات ماندگی  ترٲوٕکھ تہٕ دورییہ برملا  أسۍ  کرو موئے شریفس زُو فدا خان  صٲب ٲسۍ نہٕ سیدِ سیود سیاستس سٍتۍ تعلق  تھاوان ،اماپوز توتہ پیوکھ بخشی غلام  محمد سٕندِس دورس منز ،یتھ شفُس پٮ۪ٹھ زِ  تِم چھِ شیخ محمد عبداللہ سٕندۍ حمایتی  د ویہ پھرِ جیل گژھُن۔ یہ چھُ پوز زِ  پیر عبدالغنی اوس تِمن ہمسایہ تہ تہٕ  رشتہٕ دار تہ ۔سُہ اوس جیلہٕ منز مشورٕ  پرژھنہٕ باپتھ تہٕ دُعا کرنہٕ باپتھ خان  صٲبس سٍتۍ خط و کتابت کران۔اَتھ وقتس منز  تہ اوس عوام شیخ محمد عبداللہ سٕندِس  گرفتار گژھٕ نس پٮ۪ٹھ سراپا احتجاج اَتھ  موقس پٮ۪ٹھ چھے خان صٲبن یِژھٕ ہشہ  نظمہٕ لیچھمَژٕ:  بُدنیا  رسولِ خدا سون رہبر بہ  عقبیٰ چھُ اُمت پناہ سون سرور زِ  مولا کران عاصین رستگٲری پٔرِو  حسبنا اللہ سٔمِو خلق سٲری سٔرِو  راہ مولا بصد ہوشیٲری پٔرِو  حسبنا اللہ سٔمِو خلق سٲری فارسی  تہٕ عربی زبانن منز تہ چھے خان صٲبن شعر  گوئی کٔرمٕژ ۔ تہنزٕ فارسی نظمہٕ چھے  بامحاورٕ تہٕ فنی لحاظہٕ پۅختہٕ۔ تہنزیہ عقیدتی
نظم چھے أہنزِ فارسی شعر گوئی  ہٕنز
بہترین مثال۔ یہ نظم ٲس یِمو مدینۂ منورکِس  مولوی سید علی ار نوطی سٕندس مدحس منز  لیچھمٕژ : لذتِ  دیدارِ جاناں بہتر از ذوقِ جناں سر  نِثارِ پائے مردانِخدا کُن ہر زمان ہر  گُلے شگفت از باغِ وجودِ مصطفی خوب  تر بادا ز فیضِ شاں یقینِ مومناں اندریں  دوراں مہے تابان شہے شرعِ نبی نامِ  پاکش حضرتِ سید علی عالی نشان از  کمالِ لطفِ ایشاں گشت عالم فیضیاب سینہ  روشن دیدہ بینا غنچہ لب شکر بیاں میرِ  محفل پیرِ ارنوطی سکو نت طیبہ از  عرب آمد زِ ہے خوش قسمتِ کشمیریاں۱ خان  صٲب سپٕدۍ 29 اگست 1965 ءمنز  وٲصِل
حق ۔ تِہندۍ عقیدت مند چھِ پرٮ۪تھ  ؤرۍیہ
یہ دۅہہ منااون۔ پانژھ نیتھٕر  کٔرِتھ
دِتۍ خان صٲبس اللہ تعالیٰ ہن ژور  اولادِ
صالح۔ ترے نیچوۍ تہٕ اکھ کو ر۔  اوہُند
زیُٹھ فرزند غلام نبی جان سپُد  جنوری 2004 ئمنز  رحمت
حق ۔ تِمن اوس ابن فدا قلمی ناو ۔ تِم  ٲسۍ
نیک سیرت صوفی مزازٕکۍ انسان تہٕ جان  صوفی
شٲعر۔ ڈاکٹر گُلشن مجید تہٕ محمد  یوسف
خان چھِ وارٕ کارٕ حالے حیات۔ کتاب  نامہٕ : ۱۔  شیرازٕ
لولہٕ مثنوی نمبر۔ ایڈیٹر محمد  امین
کامل، کلچرل اکاڈمی۔ ۲۔کٲشرِ  ادبُک توٲریخ از ناجی منور تہٕ ڈاکٹر شفیع  شوق ،کشمیر یونیورسٹی سرینگر۔ ۳۔لسہٕ  خان فدا﴿  مونوگراف﴾پروفیسر  مجروٗح رشید ، ساہتیہ اکاڈمی ۴۔شیرازٕ 36/37 دسمبر  ،جنوری 40-2003 ء 50/54 مقالہ  ڈاکٹرسعید
محمد سیار قادری۔ ۵۔شکرانہٕ۔گلشن  مجید ۔علی محمد بٹ ٭ مے  نقشَس نِش لوبُم نقاش سُند پے بہٕ  کتہ تراون سُہ وٲتِتھ چھُم بہر شے مجازس  پٮ۪ٹھ اول عشقُن چھُ آغاز نیازس  نیرِ ٲخٕر گوہرِ راز ہو  الباطن چھُ پوشیدٕ تسٕنز ذات ہوالظٲہرِ  عیاں کمٔۍ سٕندۍ چھِ آیات ﴿لسہٕ  خان
فدا﴾ عبداللہ  بیہقی تہٕ محمود گٲمی سٕندِ زمانہٕ پٮ۪ٹھ  از تام چھے کٲشرِ زبٲنۍ منز الہٕ پلہٕ د  وٗن ترے ہتھ مثنوی یہ لیکھنہٕ آمژٕ، یِم  بیہقی صٲب ٲسۍ محمود گٲمی سٕندۍ زِٹھۍ  ہمصر۔ اماپوز کٔژ تامٕے مثنوۍ یہ چھے  یِمن ہُند آگُر خۅد کٔشیر چھے باقٕے سارے  مثنوۍیہ چھے وۅپر زبانو پٮ۪ٹھٕ ترجمہٕ  تہٕ تلخیص کٔرِتھ اننہٕ آمژٕ۔ اتھ انبارس  منز چھے کٔژتام مثنوۍیہ یِمن ہٕندۍ مواد  تہٕ موضوع خٲلِص تصوف کہ خزانہٕ منز  ژٲرِتھ کٲشراونہٕ آمٕتۍ چھِ۔ قٲبلِ توجہہ  کتھ چھے زِ وۅپر زبانو پٮ۪ٹھ اننہٕ آمُت  مواد صوٗفیانہٕ معنہ یو باپتھ ورتاون  وٲلۍ سٲری شٲعر چھِنہٕ خۅد بذات صوٗفی  ٲسۍمٕتۍ، تِمن ہُند تعداد تہ چھُنہٕ  أچھ وۅتھٕ وُن یِم صوٗفی تہ ٲسۍ تہٕ  مثنوی نگار تہ ،مثالے مومن صٲب ببہٕ گوم  ، عبدالاحد زرگر، شاہ قلندر بیترِ ٲسۍ  صوٗفی
تہ تہٕ مثنوی نگار تہ۔ مشہور  مثنوی
گُلریز ہُند شٲعر مقبول شاہ کرالہٕ  وٲرۍ
یا زیبا نگار مثنوی ہُند شٲعر پیر  محی
الدین مسکین چھِنہٕ صوٗفین ہٕندِس  وانگس
منز شٲمِل، مگر تِمو کرِ پننہ  مثنوۍیہ
صوٗفیانہٕ معنہٕ یو باپتھ زمینی  لولہٕ
چہ لونچہ ژھایہ سِری معنہ ساورٕ  خٲطرٕ
تہ استعمال۔کٲشرِ زبٲنۍ منز موجود  تمام
لولہٕ مثنوۍ یہ چھے ہندوستٲنۍ فِلمن  ہٕندۍ
پٲٹھۍ اکھ گٔنڈِتھ فارمولا ورتٲوِتھ  لٮ۪کھنہٕ
آمٕژ، اکھ عاشق، اکھ معشوق ،  معشوقس
تام واتنہٕ خٲطرٕ مُشکلات وٮ۪تراوٕنۍ  کینہہ
ضمنی ہیرو ، عاشق تہٕ معشوق سُند  وصل
۔ عام پرن وول چھُ یِمن ہیروہن تہٕ  ہیراینٮ۪ن
ہُند جنسی تژر محسوس کران تہٕ  بس
۔ اماپوز أتھۍ فارمولایہ تحت لٮ۪کھنہٕ  آمٕژ
صوٗفی شٲعرن ہٕنزٕ مثنوۍیہ چھے نہٕ  زمینی
لولہٕ کہ مقصدٕ باپتھ آسان بلکہ چھِ مجازس حقیقتُک پرتو زٲنِتھ مجازچہ  ہیرِ کھٔسِتھ حقیقتس تام واتنچہ کو ششہ  رٔنگۍ لیکھنہٕ یوان۔ اَمی قبیلٕچ مثنوی  چھے گُلِ بکاولی "" یۅسہٕ سٲنۍ بہلہ پایہ صوٗفی شٲعر غلام
رسول خان المعروف لسہٕ  خان
فدا اسلام آبادی صٲبن لیچھمٕژ چھے۔  ییمۍ
فرموو زِ نقشہ وُچھِتھ لوبُم نقاش  سُند
پے، مجازس پٮ۪ٹھے چھُ عشقن آغاز،  تہٕ:  ہو  الباطن چھے پوٗشیدٕ تسٕنز ذات ہو  الظاہرِ
عیاں کمٔۍ سٕندۍ چھِ آیات گُلِ  بکاولی منزیِم واقعات، درمن رٲٹھ ہٕندۍ  پٲٹھۍ اورٕ یور اوش کٔرِتھ شٲعرانہٕ صنعت  گٔری سان باونہٕ آمٕتۍ چھِ، تِم چھِ پٔزی  مثنوی خٲطرٕ سٮ۪ٹھاہ موزوٗن تہٕ دِلچسپی  ہٕندۍ بٲعث۔ أمۍ قٕصن چھُ سانٮ۪ن واریہن  شٲعرن دِل نیوٗمُت تہٕ پننہ پننہ بِترِ  مطٲبق چھُہَس شٲعرانہٕ وردن لوگمُت، یِمن  منز چھِ عبٕلۍ شیخ درۅبہٕ گٲمۍ ، علی شاہ  ہریل، اسد پرے حٲجنی تہٕ نعمت اللہ پرے  صفا پوری شٲمِل۔ یِمو منزٕ اوس نہٕ کانہہ  اکھ ووت پروت صوٗفی ، وۅں گوو پننہ آیہ چھکھ
زبر مثنوۍیہ لیچھمٕژ۔ نعت اللہ پرے  اوس
خان صٲبُن زیُٹھ ہمعصر ، تسُند سالِ  ولادت
چھُ 1883ء۔تسٕنزِ گُلِ بکاولی چھے  جان
پایِچ مثنوی ۔ تاہم چھے یِمو سارِوٕے  منزٕ
خان صٲبٕنۍ گُل بکاولی وارٕیہو رنگو  تھدِ
تھود پاے تھاوان، اَمیُک اعتراف چھُ  تسٕندۍ
ہم عصر نعمت اللہ پرے ین پننہ  مثنوی
گُلِ بکاولی منز پانہٕ کورمُت ،  بلکہ چُھن و ونمُت زِ مے کور خان صٲبنہ  مثنوی ہُند مطالعہٕ ، تتھ چھے سارِنٕے  پٮ۪ٹھ فوقیت حٲصِل ، خان صٲبس چھُن "" باپیر  شاعر
نامدار "" ؤنِتھ خرا ج تہ ادا کورمُت  زِ  تصنیف یِک شاعرِ نامدار مُکمل  بکاوٕل چھے گٲمٕژ تیار مطالعہ  کورُم تتھ زِ سرتابپا تٔمِس  آفرین مرحبا مرحبا چھُ  مافوق با ذوق تمٔۍ سُند بیان چھُ  با
پیر تس ناو بو لسہ خان خدا  تھٲوِنس درجہاں پایدار مٔرِتھ  کرٲونس مغفرت کردِگار ﴿گُلِ  بکاولی،
نعمت اللہ پرے ترییُم لٔنڈ﴾ "" گُل  بکاولی "" داستانُک آگُر چھُ عزت اللہ  بنگٲلۍ سُند فارسی قٕصہٕ یُس تمٔۍ ۴۳۱۱ھ  منزلیوٗکھمُت اوس۔ اَمہ پتہٕ آو یہ داستان
مثنوی فرحت تہٕ مثنوی رفعت نٲوۍ  پرن
والٮ۪ن برۅنہہ کُن۔ ریحان الدین ریحان  نٲوۍ
شٲعرن تہ اوس اتھ خیابانِ ریحان  نٲوۍ
اُردو ترجمہٕ ۲۱۲۱ھ منز کورمُت ۔  عزت
اللہ بنگالی سٕندِ فارسی نۅسخُک  ترجمہٕ
کرنوو ڈاکٹر جان گِلکرایسٹن فورٹ  ولیم
کالجس منز اُردو زبٲنۍ منز 1217 ھ  منز۔
ترجمہٕ کار اوس نہال چند لاہوری ،  اتھ
ترجمس چھُ ناو "" مذہبِ عشق "" ۔ گُلِ  بکاولی
ہُند پوٗنژِم اُردو نۅسخہٕ چھُ،  دیا
شنکر نسیمن "" گلزارِ نسیم "" ناوٕ 1254ھ  منز
ریحان سٕندِ "" خیابانِ ریحان "" نۅسخہٕ  پٮ۪ٹھٕ
منظوم کورمُت۔ سٲنۍ شٲعرِ شرین  بیان
لسہٕ خان فِدا صٲبن چھُ "" مثنوی گُلِ  بکاولی "" ہُند قٕصہٕ نہال چند لاہوری  سٕنزِ "" مذہبِ عشق "" مثنوی پٮ۪ٹھٕ کٲشِروومُت۔  حالانکہ پانہٕ چھُن کتابہ ہٕندِس سرورقس  پٮ۪ٹھ لیوٗکھمُت __ "" الحَمدُ  اللہ
والمنہ کہ اندریں زماں مسرت اقتراں  کتابِ
ہٰذا مشہور بہ "" مذہب عشق "" یعنی  گُل
بکاولی، شٲعرِ شرین زبان فرزندِ جبار  خان
ساکن قصبۂ اسلام  آباد،
محلۂ قاضی  صدر کشمیر "" ۔ عام  پٲٹھۍ چھُ سانٮ۪و مثنوی نگارو وجہ تصنیفس  منزلیوکھمُت زِ فلٲنۍ یارن، فلٲنۍ مریدن  یا فلٲنۍ رشتہٕ دارن کورُس یہ مثنوی  لٮ۪کھنہٕ باپتھ مجبور یا داستان منظوٗم  کرنس پٮ۪ٹھ آمادٕ، اماپوز لسہٕ خان فدا  صٲبن چھُ صاف وونمُت زِ ییمِس دِلس اندر  عشقِ حقیقی یِچ زِتٕنۍ پییہ تس گوو گردنہ  عشقُن طوق نٲلۍ، مے ییلہ "" گُلستانِ بقا ""  ناوٕچ
اُردو کتاب وُچھ ، خدا تعالیٰ سُند  ناو
ہٮ۪تھ ہیژٕم کٲشرِس منزمنظوٗم کرٕنۍ،  توجہ
طلب کتھ چھے زِ کتابہ ہٕندِس سرورقس  پٮ۪ٹھ
چھُ فدا صٲبن "" مذہبِ عشق "" کتابہ  ہُند
ناو ہیوتمُت تہٕ وجہ تصنیفس منز چھُن  فرموومُت
زِ یہ قصہٕ کورُم "" گلستانِ  بقا "" ناوچہ کتابہ پٮ۪ٹھ تُلِتھ منظوٗم  ، بنان چھُ یہ تضاد ہیکہ ییمہ وجہہ  کِنۍ
تہ ٲسِتھ زِ "" گلستانِ بقا "" ما آسہ  ہے "" مذہبِ عشق "" کتابہ ہُند بیاکھ روٗپ  تہٕ خان صٲبن دیُت دۅنوٕنۍ ہُند حوالہ:  بہ  عشرت خانۂ  دِل  شوق یس پیوو بگردن  نٲلۍ
عشقُک طوق تس گوو وُچھِم  اُردو کتاباہ پُر حساباہ عجب  روشن مآبا انتخابا چوبستاں  تتھ گُلستانِ بقا نام زمستان  و خزان شرمندہ ناکام مے  گوو یٔژ شوق زین گُفتارِ خوشبو بہ  کشمیری زبان زیباکرن بو کورُم  آغاز یتھ برنامِ بٲری بلاشک  سُے چھُ کاسان غم تہٕ خٲری لسہٕ  خان فدا صٲبَن چھُ گلِ بکاولی ہُند داستان  زٕ ساس پانژھ ہتھ تہٕ ژۅیہ ترٕہن شعرن  منز و ونمُت ۔ کٲشرِس مثنوی ادبس منزچھِ  اتھ واریاہ امتیازات حٲصِل ، یِمن و ون  دِتھ وارٕ پٲٹھۍ سنہٕ نُک ضروٗرت چھُ۔  یودوَے زَن خان صٲبنٮ۪ن عقیدت مندن تہٕ  عام مثنوی بوزن والٮ۪ن ، اَمہ مثنوی  ہٕندۍ تاشوق تہٕ لذتن ؤرۍیہ وادن زیچھن  وندٕ رٲژن نیہہ تہٕ نِندٕر گٲج، اماپوز  سانٮ۪و محققو تہٕ نٲقدو کور نہٕ اورکُن  ژ ور توجہ۔ اسہ چھے خبر زِ پرٮ۪تھ کُنہ  لولہٕ مثنوی ہٕندۍ ہیروہن چھُ ہیرو ینہٕ  تام واتنہٕ خٲطرٕ سفر کورمُت، گُل بکاولی  منزتہ چھُ تاج الملوک سفر کران ، مگر  تسٕندۍ ترے سفر چھِ مختلف سِمتن کُن،  سٮ۪ٹھاہ کُڈرۍ تہٕ ہٲبتناک  ﴿سفر﴾روٗحٲنی  سفر
تہ چھِ یژھِ کیا بلکہ اَمہ کھۅتہٕ  ژٔر مشقت کٔرِتھ سر سپدان، سٲلِک چھُ یہ دٔپۍ
زِ تہ گریٹہٕ نیرتھ پَرِنہ چھاننہٕ  یوان۔
حضرتِ فرید الدین عطار سٕنزِ مثنوی  منطق
اطیرس منزچھِ جاناوار ترییو وگو  مٔنزۍسَتھ
پڑاو ژھنڈان مگر مٔنزلِس چھُنہٕ  واتان
کہٕنۍ ۔ تاج الملوکٕنۍ سفر چھِ ضرب  المثل
بنیامٕتۍ۔ یِم سفر چھِ خان صٲبن  مجاز
چٮ۪ن وتن پٔکِتھ حقیقتٕکۍ پڑاو  سرٕکرنٕکہ
تمثیلہٕ رٔنگۍ بیان فرمٲومٕتۍ  ۔ یِمن سفرن متعلق چھ سون نمایندٕ نقاد  گُلشن مجید لٮ۪کھان زِ __ "" مثنوی  منز چھِ تاجُ الملوکس ترے سفر پیوان ، یتھ  منز د ویم سفر زیادٕ وٲناکھ تہٕ کُڈُر  چھُ۔ پرٮ۪تھ کانہہ سفر چھُ بجاے خود مکمل  تہ تہٕ نوِ سفرُک وجہ تہ۔ یِم سفر چھِ  سٲنِس ہیرو ہس کھہرنہ کھالان، تسٕندِس  صبرس ، ضبطس تہٕ خۅد اعتمٲدی امتحان کران۔  سُہ چھُ اَتھ سفرس ظٲہری ساز و سامان ،  یارن ہٕنز رفاقت تہٕ تدبیر ہٮ۪تھ نیران  تہٕ واتان چھُ مطلبس حالانکہ أمِس چھُ  یہ ازٲنۍ ہُند سفر آسان۔ د ویمِس سفرس  چھُ نیران ذٲتی جمالیٲتی ضرورتہٕ کِنۍ،  ییمہ بغٲر تس پنُن پان اڈلیوک باسان چھُ۔  اتھ سفرس منزچھُ تس زانُن پٮ۪وان زِ سُہ  چُھنہٕ کانہہ تیُتھ چیز ژھاران یُس تسٕندِ  باپتھ ضروری چُھ بلکہ چھُ سُہ پنُن تکمیل  ژھاران،
یۅہے چھُ تسٕندِ ترییمہ سفرک  آغاز
تہ۔ بکاولی چھُنہٕ وۅنۍ تسٕندِ  تکمیلُک
اکھ حصہٕ بلکہ چھُ یہ تسُندُے  آسُن، وۅنۍ چھُ یہ أمِس ہیرو سٕندِ  باپتھ پنہٕ نُے آسُن پرٮ۪زناونٕکۍ سفر "" ۔  ﴿  نقدِ  شعر﴾ روایتی  مثنوی نگٲری ہٕندِس کاٹھ کرس اندر روزۍ  تھٕے چھُ خان صٲبن تشبیہہ سٲزی تہٕ استعارٕ  گٔری ہُند ول ورتٲوِتھ کُلہم مثنوۍیہ اکہ
استعارٕچ شکل دِژمٕژ، یاوَنو کلہُم  مثنوی
چھے اکھ چُست استعارٲتی منظومہٕ  بنیامٕژ۔
بکاولی ہُند سراپا چھُ ۹۳ ہن  چُست
تہٕ چو بند استعارٲتی شعرن منزو ننہٕ  آمُت۔
یہ مثنوی چھے منظر نگٲری ہٕنز  نٲدِر
مثالہٕ پیش کران، عام قٲریس خٲطرٕ  چھے
یہ دٮ۪ون، پٔرین، جنن تہٕ بلاین  ہٕندِٮ۪و
منس پریہ وٕنٮ۪و واقعاتو سٍتۍ  اکھ
اسطوٗری مثنوی مگر صوٗفین تہٕ تریشہ  ہتٮ۪ن
عاشقن ہٕندِ باپتھ چھِ اتھ منزتمثیلی  اندازٕ
سلوٗکٕکۍ منزل باونہٕ آمٕتۍ ،  صوٗفین
ہٕندۍ تجربہٕ چھِ اکایل، عام ذہن  ہیکہ
کایل مثالہ سٍتۍ یِمن تجربن محسوٗس  کٔرِتھ،
سُہ تہ اگر بل بتُر ، عشق تہٕ  رٹن
بانہٕ آسٮ۪س ، نتہٕ چھُنہٕ عام نادانن  ہٕندِ
خٲطرٕ یِتھٮ۪ن منظوٗمن منز زمینی  تہٕ
جنسی لذتہٕ ورٲے پَلہ پیون لایق  زنتہٕ
کہنۍ آسان۔ کلہُم  مثنوی منز چھے محاکات نگٲری ، جذبات نگٲری  تہٕ منظر نگٲری ہٕنز بے بدل مثالہٕ موجود،  سارِوٕے کھۅتہٕ چھے مثنوی ہٕنز روٲنی پرن  وٲلِس پانس سٍتۍ ڈٔہتھ نوان۔ داستان  یودوَے نیم ہندوستٲنۍ تہٕ نیم ایرٲنۍ  ملہ مِش چھُ اَمہ کٮ۪ن کردارن تہٕ شہرن  ہٕندۍ ناو یودوَے وۅپر چھِ مگر خان صٲبن  چھُ مختلف موقن پٮ۪ٹھ خٲلِص خۅش یِوُن  کٲشُر ماحول وۅتلوومُت بلکہ ونو ر وچھمُت  ، یتھٕ پٲٹھۍ گلریز منز نوش لبہ ہٕنزموج  نوش لبہ تہٕ عجب مٔلۍکَس باغس منزیِکہٕ  وٹہٕ شونگِتھ وُچھنس پٮ۪ٹھ نوش لبہ بے  وٲری کٔرِتھ اتھ بے شرمی پٮ۪ٹھ باکہٕ  ژھٹان چھے، تِتھے پٲٹھۍ چھے گُلِ بکاولی  منزتہ بکاولہ ہٕنز موج جمیلہ خاتون ،  بکاولہ تاج الملوکس سٍتۍ شونگِتھ وُچھان  تہٕ وَچھ ژیٹان ، وُچھو خان صٲبن کمن  دُردانہٕ شعرن اندر چھُ یہ واقعہٕ تہٕ  واویلا بوومُت ، یہ نے چھُ کٲشُر شرم و  حیا رچھنٕچ ریوایٔژ ہُند تٲثیر تہٕ ادٕ  کیا چھُ  : دوپُن  کیا چھَس وُچھان بو کیا بٔنِتھ آم یہ کمٔۍ یوژھنم
گٔیس پتھ برونٹھ بدنام  یہ
کمٔۍ کونچھُم، یہ کمٔۍ گیوٗلم یہ کیا  گوم پھُلے  برجستہٕ ٲسٕم کیا زرُن پیوم ہژر  روٗدم نہٕ وۅنۍ اکھ دٲنۍ بختس مے  منز باگ بازرس پن روو مۅختس یہ
کمٔۍ سنہٕ دُشمنن وٲجِکھ ژٕ ناوے یہ
کٔمۍ لٲجِکھ تہٕ زٲجِکھ عشقہٕ تاوے مے  ما ٲسٕم پتاہ نیرکھ ژٕ کو ری  قبیلس  پامہٕ ہے شیرکھ ژٕ کو ری مے  کو ری جاے پامن تھٲوتھم از پتھر  ، تھٔز کٲر ٲسم، پٲوتھم از لٔذٕتھ  رب مٲلۍ سٕندِس تاج و تختس دیتُتھ  دب پانہٕ پنہٕ نِس بخت و رختس ٭٭٭ کتاب  نامہٕ: ۱۔  گُل
بکاولی ۔ لسہ خانِ فدا ۲۔  گُل بکاولی۔ نعمت اللہ پرے ۳۔  نقد
شعر۔ ڈاکٹر گُلشن مجید۔ 1953ءپٮ۪ٹھ 1964ءتام  اوس
عبدالاحد آزادن کٲشرِ زبٲنۍ تہٕ  کٲشرٮ۪ن
شٲعرن  مُتلق موٗلہٕ مواد سۅمبراونچہ کامہ  یہ دٔپۍ زِ تہ اند بور دیتمُت بلکہ اوسُن
یہ مواد واریہس حدس تام تگ ترتیب  چہ
پنہٕ داوِ تہ تورٕمُت ، اَمہ صبر  تہٕ
بل بِتُر منگن واجنہ کامہ ہُند  سلسلہٕ
تھوو تمٔۍ 1984ءتام جٲری ، سُہ گو  اَمی
ؤرۍیہ پانژ تٲجی  ﴿45﴾ؤری  وٲنسہ
منز یِوُنہ سونتہٕ ییمہ عالمہٕ۔  اماپوز
پننہ وٲنسہ ہٕنز یہ ارزتھ  ،حیٲتی منزٕے شایع کرنٕچ ، ییمیُک تس سخ  طما ہ اوس، ٲس نہٕ تس تۅژھ ۔ اَتھٕ ژُھرٮ۪ر  تہٕ چندٕ ژھرٮ۪ر تہ اوسُس ، سرکار تہ  ٲسٕس نہٕ ڈکھِس تہٕ صحت تہ اوسُس نہٕ  ڈنجہ، لاولد آسنُک دود تہ اوسُس للہٕ  وُن۔ اوے کور تمٔۍ ارادٕ سومبرٲوۍ متہ  موادٕ منز گۅڈٕ انوارِ اَکھ کتاب شایع  کرنُک ،یتھ منزلل دٮ۪د تہٕ حضرت شیخ  العالمؒ سٕندۍ حالات، تِمن ہُند کُلام  تہٕ تمہ کلامُک تنقیدی جٲیزٕ شٲمل آسہ  ۔ اَمہ کتابہ خٲ طرٕ یۅسہٕ گۅڈٕ کتھ  آزادن
لیچھ ،سۅے گۅڈٕ کتھ چھے مطبوعہٕ "" کشمیری  زبان اور شاعری "" ہٕندِس گۅڈنِکِس جلدس  منز "" دیباچہ
مُصنف "" عنوانس تحت شٲمل کرنہٕ آمٕژ۔ تہ زَن گوو یہ
دیباچہ اوس  نہٕ آزادن تمہ کُلہم موادٕ خٲطرٕ لیوکھمُت  ، یُس تسٕندِ مرنہٕ پتہٕ "" کشمیری
زبان  اور شاعری "" ناوٕ ترٮ۪ن جلدن منز شایع  کرنہٕ آو، توتہ چھُ یہ دیباچہ حسبِ  حال تہٕ ترٮ۪نہٕ وٕنۍ جلدن ہُند مواد نظرِ  تل أنِتھ مُنٲسب تہٕ سِپہٕ۔ "" افسوس  چھُ
زِ کٔشیرِ ہٕندِ توٲریخُک سارِوٕے  کھۅتہٕ
اہم حِصہٕ آو غٲر ضروری زٲنِتھ  گال کھاتس تراونہٕ ،سُہ گو ، کٲشرِ زبٲنۍ  تہٕ اَمہ چہ شٲعری ہُند توٲریخ ۔ اَتھ  موضوعس متعلق لیکھنٕچ کرنہٕ از تام کٲنسہ  کو شش .... یہ
زٲنِتھ تہ زِ قومہٕ خٲطرٕ چھُ زبٲنۍ ہُند  ترقی
یافتہٕ آسُن ضروری ،زنگہ پٮ۪ٹھ  زَنگ تھٔوِتھ ترقی پسندی ہٕندۍ لاف دِنۍ  نے پانہٕ پانس ٹھٹھٕ کرُن چھُ تہٕ اَدٕ  کیاہ چھُ !.... مے  اوس خیال کٲشرِ زبٲنۍ ہُند یہ مکمل توٲریخ  کرن جلدٕے
شائع اماپوز تہ سپُد نہٕ  مُمکن
، نہ چھُ برونہہ کُن یہ ارادٕ بعمل  یِنُک
توقع ، اوَے آس فلحال تۅہہ برۅنہہ  کُن
للہٕ واکھ تہٕ کلامِ شیخ نور الدین  ریشی
ہٮ۪تھ، اگر اَمہ سٍتۍ تہندِ ادبی  زوقٕکۍ
تقاضہٕ پورٕ سپدَن ، بہٕ کرٕ فخر  زِ
قدرتن چھِ کٲشرِ زبٲنۍ تہٕ شٲعری ہُند  توٲریخ
لیکھنٕچ کٲم میٲنۍ سٕے قسمتس  منزلیچھمٕژ "" ۔  ﴿دیباچہ  کشمیری
زبان اور شاعری ، حصہ اول، ص17۔24۔  26۔ د ویم ایڈیشن تحریر عبدالاحد آزاد 4  اکتوبر 1946ء﴾۔ سوال  چھُ زِ آزادن یۅسہٕ تحقیقٕچ تہٕ ادبی  توٲریخ لٮ۪کھنٕچ کٲم کٔر، تَتھ کیاسَناناواوس  تمٔۍتھوومُت۔ أسۍچھِ زانان زِتس اوس  تٲریخ ادبیات کشمیر لٮ۪کھنُک
ارادٕ تہٕ  اَتھ منز اوس اکھ حِصہٕ سُہ تہ یتھ تمٔۍ  تذکرئہ شعرائے کشمیر ناو تھوومُت اوس ،  اماپوز تسُند یہ تحقیقی تہٕ تنقیدی  کارنامہٕ سپُد "" کشمیری زبان اورشاعری ""  ناوٕ
شایع ،ا ز چھُ یہ سوال تہ و وتھمُت  زِیہ
ناو بدٕلی کیازِ سنا آیہ کرنہٕ؟  یہ
سوال تُلن والٮ۪ن منز اوس سۅرگہٕ وٲسۍ  موتی
لال ساقی تہ ۔ اَمہ
سوالُک جواب  چھُ اَمی دیباچہ منز نیران یُس آزادن  پانے لیوکھمُت اوس تہٕ ییمیُک اقتباس  ہیرِ کنہ درٕج کرنہٕ آو، تہ کٔرِتھ  یۅسہٕ ترتیب کارن ہٕنز کمیٹی آزادنہ  تٲریخ ادیباتُک گۅڈنیُک جِلد مرتب کرنہٕ  خٲطرٕ بناونہٕ آمٕژ ٲس ، تمیُک کنوینیر  اوس محمد امین کٲمل۔ پروفیسر شکیل الرحمان  تہٕ ڈاکٹر پدم ناتھ گنجو ٲسِس ممبر۔ ناوٕ  بدلی متعلق چھُ کمیٹی ہُند کنوینیر امین  کامل ونان .... "" ییمہ  کتابہ
ہُندعنوان "" کشمیری زبان اور شاعری ""  مقرر
کرنہٕ وِزِتھٲوۍ اَسہ تِم سٲری  موضوع
برونہہ کنہ یِمن پٮ۪ٹھ کتابہ منز  بحث
کرنہٕ آمُت چھُ ،بییہ کور آزادنہ  ییمہ
دیباچہ نِش تہ استفادٕحٲصِل "" ﴿کشمیری  زبان اور شاعری، حصہ اول چھاپ 1995ء﴾ یہ
دیباچہ چھُ گوا ہ زِ آزادس کوتاہ احساس  اوس
کٲشرِ زبٲنۍ ہٕنزِترقی ہُند تہٕ اَمہ  کہ
اہمیتُک سُہ اوس اَمہ چہ پسماندگی  پٮ۪ٹھ
نالان ،اوے تہ اوس ادبی تحقیقہٕ  کِس
تَتھ کارنامس کُن وُچھِتھ شانہٕ  تھزرٕکہ
تہٕ کاروۅگنیارٕ کہ احساسہٕ  چِھوان،
یُس کارنامہٕ بعمل انان انان  ناسہٕ
تراسہٕ حالاتن منز لتن ہُندماز  وتَن
لاریوس ۔ تمٔۍ وُچھ نہٕ پنُن یہ کارنامہٕ شایع سپدان، ییمیُک تس طمع اوس  ، مگر شایع سپدِتھ ییلہ کٲشرٮ۪ن تام ووت  ادٕ
باسیوو تِمن زِآزاد ن چھے پٔزۍ پٲٹھۍ  ماجہ
کٔشیرِ ہٕنز دس دارٕژ نکھٕ وٲجمٕژ،  کٔشیرِ
ٲس تس ٹٲٹھ، کٲشریُت اوس تس ٹوٹھ  مگر
کٲشرٮ۪ن ہٕنزِ غلٲمی ، تہندۍ ارٕسرٕ  تہٕ
تِہٕنز بُزدلی ٲسٕس وٲنج کو ران تسٕنز  تحقیقی
تہٕ تنقیدی کٲم چھے پٔزۍپٲٹھۍ  تمدنی
احسان۔ تس اوس کٔشیرِ ، کٲشرٮ۪ن  ،کٲشرِزبٲنۍتہٕ کلہُم پٲٹھۍ کٲشرس تمدنس  سٍتۍ دیوانگی ہٕندِس حدس تام عشق ،اَمی  عشقُک ہرتر چھِ کٲشرِ زبٲنۍ تہٕ شٲعری  متعلق تسٕنز تحقیقی کٲم۔ عبدالاحد  آزاد اوس گۅڈنیُک پُر خلوص کٲشُر سُکالر  ییمۍ ہتہٕ بدٮ۪ن ؤرۍین پٮ۪ٹھ وہرٲوِتھ  کٲشرِ شٲعری ہٕندِس آورِ واورِ سرمایس و  ون دیت ، و ون دِتھ چھل تہ ٕ چھٲنۍ دِژ،  وقتہٕ کٮ۪و تنقیدی مینژو سٍتۍ تُل کٔرِتھ  یِنہٕ والٮ۪ن ہٕندِ خٲطرٕ محفوٗظ کور۔  وَننہٕ چھُ یوان زِمہجورنہ شٲعری سٍتۍ  متٲثر سپدِتھ اوس 1953ءمنز آزادس مہجورنہ  زندگی تہٕ شٲعری متعلق کتاب لٮ۪کھنُک  خیال آمُت ، اَتھ متعلق چھُ آزادُن مخلص  تہٕ مہربان دوس ڈاکٹر پدم ناتھ گنجو  لٮ۪کھان زِ 1953ءمنز کور آزادن مہجورس  نِش تہنز سوانح مرتب کرنٕچہ خٲہشہ  ہُنداظہار تہٕ اَمہ وقتہٕ پٮ۪ٹھ کٔرٕن  کٲم شروع حتیٰ کہ .... "" مہجورٕنۍسوانح  اند
واتنٲوِتھ کٔرٕن تسٕندِس کلامس پٮ۪ٹھ  تنقید
کرنٕچ کٲم شروع ، اَمہ خٲطرٕ پیوو  تس
کٲشرِ شٲعری ہُند سٔنِتھ تہٕ سٔزِ تھ  مُطالعہٕ
کرنُک حاجت ، سُہ گوو اَتھ کامہ  منز
آوُر ، کٲشرِشٲعری ہُند وسُعت تہٕ  وہراو
وُچھِتھ گو سُہ اَمہ چہ کسمپرسی  سٍتۍ
متٲثر ،أمۍ احساسن وُزٕنوو تسٕندِس  دِلس
منز مہجوٗرنۍ سوانح لٮ۪کھنہٕ  علاوٕ "" تٲریخ ادبیاب کشمیر "" لٮ۪کھنُک  شوق "" ۔  ﴿ماہنامہ  تعمیر
،آزاد نمبر ، اپریل 1958ءص ۹﴾ شوق  گژھہٕ نُے یوت ما چھُ کٲفی،بلکہ چھِ شوق  پوٗرٕکرنہٕ
خٲطرٕ پٮ۪وان قربٲنی دِنۍ،  پان
داوس لاگُن، دسیاب ؤسیلہٕ کامہ  لاگٕنۍ
، وَتھ ؤنۍ تلاش کرٕنۍ۔ تی کور  آزادن
تہ ، تس پیوو تنِ تنہا جکھُن،  کھۅنہٕ
وَٹہٕ کھوڈ کھنُن۔ أکِس بہلہ  پایہ
محققس گژھن خٲہی کٔرِتھ زٕ چیز  آسٕنۍ،
اکھ مقصدُک تعین تہٕ د ویم عٔلمِ  تہٕ
گاٹہٕ جار۔ آزادس اوس مقصد تہٕ منزل  مقرر
کٔرِتھ ، یتھ شوقُک نٮ۪مہٕ ڈ وکھ  آیُت
اوسُس ، اماپوز سُہ اوس کم تعلیم  یافتہٕ
، گۅڈٕنی پیوو تس پنہٕ نِس عٔلمَس  منز
بٔر ژر کرُن۔ اکھ گٲمی پرایمری سکول  ٹیچر
ٲسِتھ تہ روٗد سُہ دۅہ راتھ مُطالعہٕ  کران،
تمٔۍ چییہ ایرٲنی علم واد بکٮ۪ن  کولہٕ
رادن ہٕنز بُکہٕ وٕنۍ تریش ، اُردو  ادبکٮ۪ن
شاہکارن تُلن ہرتَر، عربی زبٲنۍ  ہٕنز
کٔرٕن شۅد بۅد حٲصل، حتیٰ کہ انگریزی  زبٲنۍ
ہٕنز ٲسٕس کم کاسہٕ زان۔ یہ ٲس نہٕ  گپھ
کتھاہ، نہ آسہٕ لایبریریہ دسیاب ،  نہ
ٲسۍ سمن بل تہٕ نہ اوسُس سرکٲرۍ اَتھٕ  بندُت
حٲصِل، تہ کٔرِتھ تہ بور تمٔۍ  مروجہ
علم و ادبکٮ۪و لالو جوہرو سٍتۍ پنُن  دامن
، تکیازِ تس یُس علمی تہٕ ادبی  کارنامہٕ
انجام دیُن اوس تمہ خٲطرٕ اوس  علم
تہٕ عٲلمانہٕ بصیرتُک ضروٗرت۔ آزادٕنۍ ""  کشمیری
زبان اور شاعری "" چھے تسٕندِ عٲلۍ  مانہ
بجرٕچ گواہ ، خاص پٲٹھۍ ییلہ سُہ  کٲشرِ
زبٲنۍ ہٕندٮ۪ن بہلہ پایکٮ۪ن شٲعرن  ہُند
تقابل اُردو ، فارسی تہٕ عربی شٲعرن  سٍتۍ
کران چھُ ، تسٕندِ مُطالعہٕ کہ  وسعتُک
اندازٕ گٔژٕھتھ چھُ پرن وول حٲران  گژھان۔  سوانح  ،تذکِرٕ تہٕ ادبی توٲریخ نویسی ہٕنزٲس  نہٕ
آزادس برونہہ کنہ کانہہ باضٲبطہٕ  روایت
،توے پیوو تس روایت سازتہ بنُن،وَتھ  تہ
تہٕ وَتہٕ گتھ تہ۔سُہ ییلہ اُردو  ، فارسی تہٕ عربی ادبکٮ۪ن خزانن دوٗنژھ  دِتھ اَمہ کہ ہر تَر سٍتۍ ہلم بران اوس  ، تمٔۍ کور حضرت مولانا شبلی ؒنعمانی  سٕنزِ "" شعر العجم "" حضرت مولانا الطاف  حسین
حالیؒ سٕنزِ "" مقدمہ ، شعرو شاعری ""  تہٕ
رام بابو سکسینہ سٕنزِ "" تاریخِ ادب  اُردو "" ہُک دِل دِتھ تہٕ دَل دِتھ مُطالعہٕ۔  کٲشرِ زبٲنۍ  تہٕ
شٲعری ہُند توٲریخ لٮ۪کھنہٕ خٲطرٕ  پوک
سُہ أہندنٕے پٔدۍ آکھن پٮ۪ٹھ۔ تمٔۍ  کور
پنُن کارنامہٕ اُردونثرسٕے منز تحریر  ، اَتھ ہٮ۪کن کینہہ معقول وجہ ٲسِتھ مثالے  کٲشرِرسم الخطٕچ ناہموٲری ،یۅسہٕ وۅنۍ  ختم سپدیمٕژ چھے، کٲشرس منز نثر نویسی  ہٕنز روایت نہٕ آسٕنۍ ،اُردواکھ
اہم  رابطٕچ زبان آسٕنۍ تہٕ ساروٕے کھۅتہٕ  آزادٕنۍ یہ خٲہش زِ کٲشرۍ تہ گٔژھۍ  کٲشرِ زبٲنۍ تہٕ اَمہ چہ شٲعری ہُند  بجر وچھِن تہٕ محسوس کرٕنۍ۔ وَننہٕ چھُ  یوان زِ کشمیری زبان اور شاعری چھے پروفیسر  براون سٕنزِ "" تاریخ ادبیات ایران "" حضرت  شبلی
ؒ سٕنزِ شعرالعجم تہٕ حضرت مولانا  حالی
سٕنزِ "" مقدمہ ، شعرو شاعری "" ہٕنز  مترادف
، اماپوز محمد یوسف ٹینگ سُند خیال  چھُ
زِ .... "" یوتام  اَمہ
کتابہ ِ ہٕندِ توٲریخی تہٕ سوانحی  حثیِتُک
تعلق چھُ ، یہ چھے کٲشرِ زبٲنۍ  خٲطرٕ
یِمو ساروٕے کتابو کھۅتہٕ زیادٕ  اہم
۔ براونن تہٕ شبلین لیوکھ فارسی ادبس  متعلق
، فارسی چھے اکھ ترقی یافتہٕ زبان،  اتھ
منز چھنہٕ تذکرن تہٕ توٲریخن ہٕنزکمی  مگر
کٲشرِ زبٲنۍ ہُند معاملہٕ چھُ اَتھ  برعکس
۔ مقدمہٕ شعرو شاعری چھِ اُردوہس  منز
ییمہ حسابہٕ پٔزۍ پٲٹھۍ اہم کتاب زِ  اَتھ
منز آے شٲعری متعلق فرسوٗدٕ نظریو  بدلہٕ
تنقیدٕکۍ نٔوۍ ا وصول متعارف کرنہٕ،  اماپوز
آزادٕنۍ کتاب نہ چھِ نظریٲتی  مباحثن
تام محدوٗد نہ چھِ فقط تنقیدبلکہ چھے یہ سوانح تہٕ توٲریخ دۅنہٕ وٕنۍ  وُسعتن ہُند وحاطہٕ کٔرِتھ۔ اَوٕ مۅکھٕ  چھے نوعیت تہٕ نتیجو کِنۍ یہ کتاب انتہا  درجٕچ اہمیت پراوان۔ ""  ﴿کشمیری  زبان اور شاعری جلد ۲ ص ۸۱﴾ تحقیقس  منز یودوَے زَن آزادُن تھود مقام "" کشمیری  زبان
اور شاعری "" ہوۍ کارنامہٕ سٍتی  پرٮ۪زناونہٕ
یِوان چھُ تہٕ کٲشرِزبٲنۍتہٕ  ادبکِس
دیوان خانس منز روزِ تہ آزادُن  ناو
ہمیشہ تھزرس اَمہ کے برکتہٕ ، تاہم  چھُ
تحقیقُک جذبہٕ تہٕ شوق تس لوٗکہٕ  پانہٕ
پٮ۪ٹھے دِلس منز جاے کٔرِتھ اوسمُت،  حتیٰ
کہ مقبول کرالہٕ وٲرۍ سُند اَچھوپ  کلام
اوس آزادن برونہٕے پننہ عٲلۍ مانہٕ  تنقیدٕ
تہٕ پیش لفظٕ سان شایع کورمُت ،  تس
ٲس کشٔیرِ ہٕندِس ڈیکھۍ جل پتھ کالس  پٮ۪ٹھ
تہ نظر، اَمہ بجرُک ذِکر چھُنہٕ  تمٔۍ
ادبی توٲریخس منزٕے یوت کورمُت بلکہ پننہ شٲعری منز تہ یہ کور تمٔۍ اَوٕ  سبہٕ زِ غلام قومس لگہ شونگۍ مٕتِس شعوٗرس  درسہٕ ، کٲشُر پراوِنَوِسرٕ غٲرِتھ: واے  پننِس
مٲلۍ مُلکس چھُکھ کمو چشمو وُچھان نا  خلف اولاد لٲگِتھ کھیاونووُتھ تی پزیاہ کلہن  ، غنی تہٕ صرفی سیراب کٔرۍ ییمۍ آبن سُے  آب
سانہ باپتھ زہرِ ہلال آسیا یِمو  أچھو وُچھ مے رازٕ للتادتس ہوۍ گُل پھۅلان  وارے تِمن  أچھن تل نہٕ تریش ناگن ، گژھان باغن چھُ  لُرٕ پارا أکِس  پُر خلوص محققس گژھِ دِل تہٕ نظر وسیع  آسٕنۍ، حوصلہٕ گژھٮ۪س بُلند آسُن، تہ  ٲسِتھ گژھٮ۪س وسیع مطالعس سٍتۍ سٍتۍ رُت  اظہارٕ ؤطیرٕ تہ آسُن ، آزادس اوس یہ سورُے
کینہہ مگر یہ زَن برونہہ تہ وَننہٕ  آو
جان صحت تہٕ مضبوٗط مٲلی حالت آسٕس  نہٕ۔
یہ چھَنہٕ کتھ زِسُہ کیا اوس أکِس  بییس
اَتھٕ دارٕنس ! یا  ہاکھ
بتہٕ کھٮ۪نہٕ وول تہٕ رُت پوشاک لاگن  وول
اوس نہٕ، حتیٰ کہ بقولِ غلام نبی  گوہر .... "" ہرگاہ  درویش
سُلطان ڈارُن گرٕ زندگی ہٕندِ  معیارٕ
کِنۍ رئیسن ہُند ہیوٗ اوس نہٕ مگر  تہندٮ۪ن
گرن ہٕندِ کھۅتہٕ کم پایہ تہ  اوس
نہٕ کینہہ۔ تسُند گرٕ اوس نہٕ عام  زمیندارن
ہُنُد ہیوٗ بلکہ اوس سُہ اوسودٕ  حال تہٕ صاحبِ جائداد۔ "" ﴿شیرازٕ  اُردو، آزاد نمبر ص 444﴾ اماپوز  مضبوٗط مٲلی حالت نہ آسنُک مطلب چھُ زِ  سُہ بارٕ رقم بہم نہ آسُن یُس أکِس تِتھس  بٔڈِس منصوٗبس بعمل اَننہٕ خٲطرٕ خرچاوُن  پییہ، ییمہ منز نفہُک اکھ پونسہٕ بلکہ موٗلُک
رقم تام واپس یِنٕچ کانہہ وۅمیدٕے  آسہ
نہٕ، تہٕ یتھ منصوٗبس پٮ۪ٹھ أزۍ  کِس
وقتس منزلچھن ہٕندۍ لچھ خرچاوٕنۍ  پٮ۪ن
تہٕ منصوٗبہٕ بعمل اَ ننہٕ خٲطرٕ  کمیٹین
پٮ۪ٹھ کمیٹیہ مقررپٮ۪ن کرنہ۔ "" جاوید  آزاد ، یُس آزادُن منگتہٕ نیچو چھُ، سُند  یہ انکشاف "" زِآزاد  ییلہ
سرینگرٕ رتن رانی ہسپتالس منز زندگی  ہٕندۍ
ٲخری شہہ گٔنزران اوس "" کشمیری زبان  اور
شاعری "" ہُندمسودٕ اوسُس سٍتۍ۔ بیمارِ  ہٕندٮ۪ن ٲخری ترٮ۪ن دۅہن دوران آو اکہ  پھِرِ نوٗر محمد کتب فروش تہٕ آزادن کوڑ  "" کشمیر
ی زبان اور شاعری "" ہٕندِ مسودٕ  منز
کینہہ حِصہٕ تہٕ کورُن نوٗر محمدس  حوالہٕ
، سٍتی دیتنس سُہ شایع کرنُک اجازت  نامہٕ
تہ ، اَمہ بدلہٕ دِتۍنوٗر محمدن  آزادس
ترے ہتھ رۅپیہ ، پے چھُنہٕ مسودس  کیا
گو پتہٕ "" ﴿شیرازٕ  اُردو "" آزاد نمبر ص 561﴾ گمان  چھُ غٲلب سپدان زِ آزادن ما اوس مسودُک  حِصہٕ اَتھٕ تنگی موجوبٕے نوٗر محمدس  ترٮ۪ن ہتن رۅپین بدلہٕ دیتمُت نتہٕ زَن  اوس تٔمِس یہ مسودٕ پنہٕ نہ زندگی کھۅتہٕ  تہ ٹوٹھ۔ "" کشمیر  ی
زبان اور شاعری "" ہٕندِس گۅڈنکِس جلدس  منزیِم
موضوعات تفصیلہٕ سان وٮ۪ژھناونہٕ  آمٕتۍ
چھِ، تِم چھِ از تام پنٕنۍ اہمیت  تہٕ
افٲدیت برقرار تھٲوِتھ،یہ چھے بیاکھ  کتَھ
زِ واریاہ مباحث چھِ وۅنۍ وقتٕکہ  ٹٮ۪کسالہٕ
نٮ۪بر گٔمٕتۍ اماپوز یِم رایہ  ِ
آزادن قٲیم کرِتِمن آیہ خالٕے کُنہ  وِزِ
تبدیلی۔ کٲشرِ زبٲنۍ ہٕندِس ابتداہس  تہٕ
قدامتس متعلق یہ کینژھا آزادن  چھُکوومُت،
وٮ۪ژھنوومُت تہٕ بوومُت چھُ  ، تتھ سٍتۍ ہیکہ کُنہ کُنہ جایہ اختلاف  ٲسِتھ مگر ؤسیلن تہٕ حوالہٕ خٲطرٕ موٗلہٕ  موادٕچ عدم دستیٲبی ٲسِتھ تہ چھِ دستیاب  مواد تہٕ حوالہٕ کامہ لٲگِتھ عٲلمانہٕ  بحث کرنہٕ آمٕتۍ۔ کٲشرِ خٲطرٕ اکھ مُناسب  رسم الخط آسہٕ نٕکِس ضروٗرتس پٮ۪ٹھ چھُ  آزادن واریاہ برونہہ زور دیتمُت ، زیر  نظر جلد س منز چھُ رسم الخطس متعلق اکھ  اہم مضمون درٕج،یُس بحث تمٔۍ رسم الخطس  متعلق سارِنٕے برونہہ تُل، سُہ چھُ وُنہ  تہ جٲری ،حتیٰ کہ وۅنۍ چھُ کٲشرِ زبٲنۍ  خٲطرٕ اکھ منظوٗر شُدہ رسم الخط ورتاوس  منز، یہ بحث چھُ زِ رسم الخطٕچ ناہمواری  تہٕ ناموافقت چھے زبٲنۍ ہٕنز ترقی منز  بارٕ ٹھور۔ "" کشمیری زبان اور شاعری ""  ہٕندِس
اَتھ گۅڈنکِس جلدس منز تہ ۔ کشمیر  ی
زبان کی وُسعت عنوانس تحت چھُ آزادن  محاورن
ہٕندِ لحاظہٕ کٲشرِزبٲنۍ ہُند  وُسعت
بدِکڈنٕچ کو شش کٔرمٕژ ، کٲشرِ تہٕ  پہٲڑی
زبٲنۍ ہٕندِس لفظٕ و وتٕرس مقابلہٕ  کورمُت
، لولاب وادی ہٕنزِ زبٲنۍ ہُند  الگ
ذِکر کورمُت ،کٲشرِ زبٲنۍ سٍتۍ تعلق  تھاون
واجنہ مختلف بولہ سومبراوِمَژٕ،  یِمن
منز بانڈٕ کتھ، پُج کتَھ تہٕ شپُۍ  واتلن
ہٕنز کتھٕ بیترِ چھِ۔ حتیٰ کہ  اَمہ
کو ششہ پتہٕ واریاہہ وُہرۍ چھِ  مرحوم
عبدالخالق ٹاک زینہ گیری سٕنز کتاب  ""  کٲشرِ زبٲنۍ ہُند علاقہٕ وارٕ پھیرٕ ""  شایع
سپدان۔ پزر چھُ یہ زِ کٲشرِ زبٲنۍ  ہٕندِ
ابتداہُک تہٕ قدامتُک بحث اند  واتنٲوِتھ
چھُ آزادن اَتھ جلدس منز لِسٲنی  تہٕ
ادبی مباحثن دس تُلمُت،اَمی ناگہٕ  رادٕ
چییہ سانٮ۪و واریہو نَوٮ۪و تحقیق  کارو
تریش ۔پرن وول چھُ حٲرتس پٮ۪وان زِ  انگریزۍزبٲنۍ
ہٕنز سٮ۪ٹھاہ کم زان ٲسِتھ  تہ
چھے آزادن تیترٕہن  ﴿33﴾فرنگۍ  مصنفن
ہٕنزن تِمن کتابن یا رسالن ہٕنزاکھ  تگ
پیش کٔرمٕژ، یِمن منز کٲشرِزبٲنۍ متعلق  کینہہ
نتہٕ کینہہ لیکھِتھ چھُ، اَمہ  خٲطرٕ
آسہ ہا تٔمِس أکِس بییس مدد ہٮ۪تھ  واراہ
تچھِ بچھِ کرُن پیومُت۔ "" کشمیری  زبان
اور شاعری "" ہُند د ویم جلد چھُ الہٕ  پلہٕ ژورن ہتن ؤرۍین ہٕنزِکٲشرِشٲعری  وحاطہٕ کران، یہ سرمایہ سۅمبراوُن ٲس  سٮ۪ٹھاہ محبت طلب تہٕ صبر آزما کٲم ، یہ کٲم
ٲس فولٲدۍ بل بِتُر منگان ، یُس آزادن  ہوو
تہٕ عملوو ۔ یہ مواد ژھارنہٕ تہٕ  سۅمبراونہٕ
خٲطرٕ پیوو آزادس گامہٕ شہر  ڈوکہٕ
پتہٕ ڈوکہٕ تہٕ کوچہ پتہٕ کوچہ  پھیرُن
، یہ کینژھا تمٔۍ ژھٲرِتھ لٔبِتھ  ترتیب
چہ مالہ منز پٲروو تتھ بخشُن  پننہ
خلوٗصہٕ تہٕ تحقیقہٕ کہ بے انتہا  شوقہٕ
سٍتۍ اعتبار تہٕ وٮ۪قار۔ سانٮ۪وفارسی  تہٕ
سنسکرت عٲلمو تہٕ مورخو کور نہٕ کٲنسہ  تہ
کٲشرِس شٲعرس متعلق پزنہٕ پٲٹھۍ ذِکر،  کٲشرِزبٲنۍ
ہٕندٮ۪ن شاعرن متعلق تذکرٕ  نویسی
ہٕندِ روایتُک چھُنہٕ سوالٕے ،  یِتھٮ۪ن
حالاتن منز پیوو تس شٲعرن ہٕندۍ  حالات
تہٕ تہندۍکلام ژھارنہٕ خٲطرٕ گامہٕ  پتہٕ
گامہٕ گرٕ پتہٕ گرٕ گژُھن، یہ چھے  تِمن
دۅہن ہٕنز کتھ ییلہ زیادٕ پہن پٲدل  پکن
پٮ۪وان اوس، نہ آسہٕ أزکۍ پٲٹھۍ  سڑکہٕ
تہٕ نہ یِنہٕ گژھہٕ نٕکۍ وسٲیل۔وۅنۍ چھے یہ کتَھ تہ ؤژھمٕژ زِآزادُن  تحقیق و تلاشُک طریقہٕ اوساہ ساینسی تہٕ  قٲبل اعتبار ! یہ
چھُ پوز زِ عیسٲے سنہٕ کِس اَکوُہمِس  ۂتۍلِس
تام واتان واتان آے زیادٕ معتبر  تہٕ
نٔوۍ نٔوۍ تحقیقی طریقہٕ بارسس اَمہ  خٲطرٕ
گٔے وسیلن ہٕنز دسیٲبی عام ، نشرو  اشاعتٕکۍ
جدید ترین تہٕ زور دار ؤسیلہٕ  روٗدۍ
یاف ، اماپوز آزادس یہ کینژھا ممکن  سپُد
تہ کورُن ، تمٔۍ لایہ نہٕ أچھ  ؤٹِتھ
گٮ۪لہٕ ، یہ چھا کینہہ کم پایہ ساینسی عمل زِسُہ ووت پانہٕ گامہ گوم  بلکہ گرٕپتہٕ گرٕ ، قلمی نسخہٕ ژھٲرِن  تہٕ لٔبِتھ کورُن تِہُند مطالعہٕ، قبرستانن  منز کرِن شٲعرن ہٕندۍ پیرۍ تلاش، تِمن  پٮ۪ٹھ درٕج معلوٗماتن ہُند کورُن اِستفادٕ۔  گلوکارن بانڈن تہٕ پیرن فقیرن ہٕنزن  سماعچن مجلسن منز دِژٕن حٲضری ، شٲعرن  ہٕندٮ۪ن وٲرثن سمُکھ ، بُزرگن تہٕ وٲنسٹھ  لوٗکن سٍتۍ کورُن ملاقات ،حتیٰ کہ طوایفن  تام سمُکھ تہٕ تِمن نِش کٔرِن شٲعرن ہٕندۍ  حالات تہٕ تہند کلام حٲصل۔ حالات تہٕ کلام  حٲصل کٔرِتھ اوس سُہ یہ کلام پرکھاوان۔  تہ کٔرِتھ تہ چھُ کُنہ کُنہ جایہ راین ہُند
تضاد نظرِ گژھان یا کینہہ شٲعر  چِھ
بٔلۍ بٔرتی خٲطرٕ درٕج سپدۍمٕتۍ مثالے  صاحب
کول ،أمۍ سُند چھُ کلامہٕ کہ  نمونہٕ
رٔنگۍ اکھ مصرعہٕ درٕج ، یتھے  پٲٹھۍ
چھُ ریشی اسمال سُند ذِکر مگر کلامُک  نمونہٕ
چھُنہٕ کُنی، کینژَن شٲعرن ہٕندِ  کلامہٕ
کہ نمونہٕ رٔنگۍ چھِ ؤسۍ پایہ تہٕ عامیانہٕ قسمٕکۍ شعر دِنہٕ آمٕتۍ،  اماپوز ییتٮ۪ن چھے یہ کتھ پھِرنس لایق  زِ آزادس دِژ نہٕ موتن تتھ موادس نظر دِنس  فُرصت ، یُس تمٔۍ واریاہ مُشکلات وٮ۪ترٲوِتھ  یہ دٔپۍزِ تہ ٹُکساوِمٕژِ ییرٕڈینجہ  ہٕندۍ پٲٹھۍ داوِداوِ سومبروومُت  اوس، "" کشمیری زبان اور شاعری "" ہٕندٮ۪ن  ترٮ۪نہٕ
وٕنۍ جلدن منزچھُ واریہن جاین  ہنگہٕ
منگہٕ کتھِ ہُند پن ژھینان تہٕ  باسان
چھُ کتھ چھے اڑلیچ روزمٕژ ، باضے  چھُ
آزادن یِتہ لیوکھمُت زِ یتھ کتھِ  متعلق
ییہ برونہہ کُن مزید واش کٔڈِتھ  لٮ۪کھنہٕ
،یُس نہٕ پتہٕ کُنی چھُ نظرِ  گژھان
، بقولِ غلام نبی خیال .... ""  آزاد  اوس شاید پننہ کتابہ خاص پٲٹھۍ گۅڈنکِس  جلدٕ کِس ٲخرس پٮ۪ٹھ سٲری حوالہٕ جات درٕج  کرنُک ارادٕ تھاوان۔ اوے موکھٕ چھِ واریہن  جاین حوالن ہٕنز وٮ۪ژھے تہ باسان۔ "" دراصل
چھُ تَتھ موادس تہ آزادٕنہ مرنہٕ سٍتۍ  واوُر
لوگمُت یُس تٔمۍ پننہ منصوٗبُک  ابتدٲیی
خاکہٕ تیار کران کران تحریر  کورمُت
اوس ، نتہٕ زَن کٲشرٮ۪ن شٲعرن ہُند  سوانحی
تذکرٕ تیار کرنٕکِس سلسلس منز یُس  اِبتدٲیی
مسودٕ تٔمۍتیار کورمُت اوس،  تٔتھۍ
اوسُن "" تذکرئہ شعرائے کشمیر ""  ناوتھوومُت
، یُس حال حال تام ڈاکٹر پدم  ناتھ
گنجوہس نِش اوس تہٕ شاید اوس نہٕ  تمٔۍ "" کشمیری زبان اور شاعری "" ہُند دویم  جلد
شایع کرنہٕ وقتہٕ امہ جلدٕ کِس فٲضل  ترتیب
کار محمد یوسف ٹینگس ہوومُت۔ ڈاکٹر  گنجو
ہن دیُت یہ جلد شایع سپدنہٕ پتہٕ  الہٕ
پلہٕ ترہہ وُہرۍ یاں زِ 1939ءمنز  ہیوٗ
سۅرگہٕ وٲسۍ موتی لال ساقیَس یتھ  منز
بقولِ ساقی شاعرن ہُند اکھ طویل فہرست  موجود
چھُ تہٕ ییمہ فہرستہٕ منزٕ واریاہ  شٲعر
شایع شُدہ "" کشمیری زبان او ر شاعری ""  ہٕندِس
د ویمس جلدس منز کُنی چِھنہٕ ۔  اوَے
چھِ اَتھ منز پرگی باسان حتیٰ کہ  آزادن
ٲسۍ یِمو شاعرو منزٕ واریہن ہٕندۍ  حالات
تہ بہم کٔرۍمٕتۍ ۔  ﴿تفصیلہٕ  خٲطرٕ
وُچھو "" تذکر ئہ شعرائے کشمیرک ""  گۅڈنیُک
نسخہٕ، مضمون نگار موتی لال ساقی،  شیرازٕ
1949ءجلدٕ 28 ،شُمارٕ 5 ص 14﴾ اَتھ  ابتدٲیی نسخس منز موجود یِم شٲعر "" کشمیری  زبان
اور شاعری "" ہٕندِس د ویمِس جلدس  منزچھِیی
نہٕ ، تِمن ہُند فہرست چھُ یہ : غلام  نبی مسکین، غلام محمد ڈیجو، محمد انور  وار،زندٕ کول، محمد آخون اسلام آباد ،  وہاب لون، سلمان کنلوٕنۍ ،لسہٕ خان اسلام  آباد، ہٲدۍ کھار، سۅچھِ کرال ، احمد بٹہٕ  وٲرۍ ،حبیب ڈار چھژٕ بٔلۍ ،غفار کاوٕ ڈٲرۍ  ، نعمہٕ صٲب ، سُبحان گنے ، رحیم صٲب  سوپوٗرۍ
، قلندر شاہ واہتھور،صدیق اللہ  شانہ
ساز، علی ژوڈٲرۍ،عزیز خان نٲید کٔدل  ،صدیق گوجری، محمد سراج، عٲرف کھار، گبہ  ؤلی ، احمد بٹ کھدرمُہہ، حسن شاہ زیرک  ، تایب بارہ مولہ، حریف ، حسن شاہ شالماری،  میر
عبدالغنی اندرابی رتن پوری، عارض  پُژھل،
شمس باغوان حضرت بل، عاصی، حبیب  اللہ
نشاط، میر علی شاہ، حبیب اللہ  باباپورہ،
امیر الدین امیر، عبدالوہاب  سادھو،
خواجہ ریشی پہلگام، عبداللہ۔ "" کشمیری  زبان
اور شاعری "" ہٕندِ خٲطرٕ مواد  سۅمبراونہٕ
مۅکھٕ پیوو آزادس پنہٕ نٮ۪ن  زٲنۍ
کارن ،انگن ٲشناوَن تہٕ یارَن دوستن  ہُند
اَتھہٕ بندُت ژھارُن،ٲشناون منزٕ  چھُ
غلام نبی عارض ، خاص شخٕص ییمۍ آزادس  واریاہ
مدد کور، عارض اوس تس بٮ۪نتھٕر  ،آزادن اوس سُہ نیچوۍ سٕندۍ پٲٹھۍ روچھمُت۔  عارض سٕندِ ناوٕ آزادٕ نٮ۪و چِٹھٮ۪و نِش  چھُ ٹاکارٕزِ آزاد کو تاہ بروسہٕ اوس  عارضس پٮ۪ٹھ کران۔ سرینگرس منزپریم ناتھ  بزازس سان کینہہ دوس تہٕ زٲنۍ کار تہ  ٲسِس اَتھٕ بندُت دِوان۔تس آسہ ہا  لٲزۍمن مہجورُن مدد تہ آیُت روٗدمُت  تکیازِ آزاد اوس تسُند متٲثر، گۅڈٕ شاگرد  تہٕ پتہٕ دوس۔ مرزا عٲرف تہ چھُ ونان زِ  آزادس مدد کرنس منز اوسُس نہٕ بہ تہ  پتھ .... ""  آزاد  اوس رٮ۪تس منزضروٗر کینژِ لٹہ فتح کدٕل  یِتھ مے درشُن دِوان،مے نِش اوس زبان تہٕ  ادبچہ تحریکہ متعلق دریافت کران تہٕ  پننہ تحقیق تہٕ تلاش چہ کامہ متعلق  تہ اوس ونان ۔تنخواہ اوسُس کم ، مُشکلنٕے  اوسُس سفر خرچہٕ پوٗرٕ سپدان۔ بیین کینژَن  دوستن علاوٕ اوس مے نِش میانٮ۪ن زٲنۍ کارن  ہٕندِ ناوٕ چِٹھِ لیکھِتھ نِوان ، تِمو  سٍتۍ اوس تسٕندِ روزنُک بندو بس تہ سپدان  تہٕ پرانٮ۪ن شٲعرن ،متعلِق تحقیق کرنچہ  کامہ منز مدد تہ میلان۔اکہ پھرِ کٔڈ  تمٔۍ رقت آمیز ی منز چندٕمنز روٗمال، یتھ  منز ترٕہہ رۅپیہ آسہٕ ، و وننم وُچھ حض  یہ چھُے مے ییمہ رٮ۪تُک تنخواہ، نیرنے  اوس تہٕ از دراو یہ رقم تہ چھُم تحقیق  تہٕ ژھونڈ ژھٲر دِنہٕ چہ کامہ پٮ۪ٹھ  خرچاوُن ""  ﴿عبدالاحد  آزاد میری نظر میں ۔تعارف شیرازہ آزاد  نمبر ص 68﴾ شٲعرن  ہٕندۍ خیالات معلوٗم کرنس دوران چھِ  واریاہ پھِرِ آزادس لوٗکن تہٕ شٲعرن  ہٕندٮ۪ن وٲرث درن ہُند شِٹھنیار وٮ۪تراوُن  پیومُت مثلن پانہٕ چھُن لیوٗکھمُت .... "" شٲعرن  ہٕندۍ
حالات معلوٗم کرنہٕ کِس سِلسِلس  منز
و وتُس بہٕ 1946ءمنزکرشی پور، شمس  فقیرُن
فرزند محی الدین اوس گرِ مگر  مُلاقات
دِیتُن نہٕ کینہہ ۔مے پورشمس  فقیرنہ
قبرِ پٮ۪ٹھ فاتحہ تہٕ دراس وُہن  گام
کُن ولی اللہ مٔتۍ سٕندۍ حالات معلوٗم  کرنہ "" ﴿کشمیری  زبان اور شاعری، حصہ دوم ص 341﴾ یِم  مشکلات وٮ۪تران وٮ۪تران جمع کرنہٕ آمتہ  موادٕ منز یُس حِصہٕ بچان بچان چھٲپی  صورتس منز اَسہ تام ووت تَمِچ گرٮ۪ند  چھے کاہ شتھ تہٕ اردہن صفن تام واتان۔ کشمیری  زبان اور شاعری ہُند ترییم تہٕ ٲخری حصہٕ  چُھ آزانہ عملی تنقیدُک نمونہٕ۔ اَتھ  منز چھُ مقبول کرالہٕ وٲرۍ ،پرمانند تہٕ  مہجورنہ شٲعری پٮ۪ٹھ أچھ وۅتھٕ وُن بحث  ، تنقید کیو مُروجہ مینژو سٍتۍ چھُ تہندِس  کلامس
تُل سپُدمُت ، فنس تہٕ فنکٲرۍباؤژ  چھے
کہہ ؤٹ دِنہٕ آمٕژ۔ وَنٕنۍ لایق کتَھ  چھے
زِ کتابہ ہٕندِس د ویمِس حِصس منز  ییتہ
تذکرٕ نگٲری سپٕز مٕژ چھے تتہ چھُ  ترییمِس
حِصس منز سوانح نگٲری ہُند پزنہٕ  پٲٹھۍ
حق ادا سپُدمُت ، اَتھ حصس منز چھُ  آزاد
اکھ ممتاز سوانح نگار بٔنِتھ تہ  وۅتلان
تہٕ کارِ وۅگُن نقاد بٔنِتھ تہ۔ آزادس  پتہٕ ییمۍ تہ تحقیق کارن اَتھ مٲدانس  منز نَوِ وَتہٕ مٲنڈِتھ تحقیقی سرمایس  ہُرٮ۪ر کور سُہ ہیوک نہٕ کشمیری زبان اور  شٲعری ہُند حوالہ ٕدِنہٕ ورٲے برونہہ  پٔکِتھ ، وارٕیہن صوٗرژن منز آیہ آزاد  ٕنے کتھٕ تہٕ رایہ بییہ تہٕ بییہ پھرِ  نہٕ،آیندٕ
تہ روزِ حوالہٕ دِنہٕ خٲطرٕیہ کتاب موٗلہٕ ؤسیلہٕ، آزادس پتہٕ آے سوانح  نگٲری تہٕ باضٲبطہٕ توٲریخ نٔویسی بارسس  اماپوز اَمہ خٲطرٕ کٔرتمٔی وَتھ ہموار  ، تمی کور اَمہ خٲطرٕ شعوٗر بیدار، یِمن  موضوعن
متعلق تمٔۍبحث تُلۍمٕتۍ چھِ تِمن  پٮ۪ٹھ
کتھ کرنٕچ مزید تحقیقات کرنٕچ تہٕ  نَوِ
آیہ سرنٕچ سوچنٕچ چھے واریاہ گُنجٲیش  موجود۔
محمد یوسف ٹینگ سُند یہ یقین  چھُ
وۅنۍ پوز ثٲبت سپدان زِ .... "" یہ کتاب سپدِ اکھ مرکزی نکتہٕ ثٲبت ، سٮ۪ٹھاہ  جلد سپدِ اَتھ أندۍ أندۍ تنقید تہٕ  توٲریخٕچ اکھ عٲلی شان مندور اِستادٕ تہٕ  کٲشِر زبان کراَتھ معاملس منز پنٕنۍ  پسماندگی دوٗر کٔرِتھ وُژھ وٲری سان ترقی  ہٕندۍ مرحلہٕ طے "" ۔  ﴿کشمیر  زبان اور شاعری حصہ دوم ص 19﴾ عبدالاحدا  ٓزاد چھُ پزی سون گۅڈنیُک پایہ بوڈ محقق  ،سوانح نگار، نقاد تہٕ شٲعر  عالم  ہا کرِ یاد آزاد آزاد کُنہ  ساتہٕ وُچھتہٕ یا د پاوے مدٕنو آزاد  تنہا یک طرف سٲری سۅ خندان یک طرف ٭٭٭ فٹ  نوٹ :-  ۴۔  یاں
زِ سُے دیباچہ ،یُس نہ آزادن "" کشمیری  زبان اور شاعری "" خٲطرٕ لیوکھمُت اوس  بلکہ اوسُن للہٕ دٮ۪دِ تہٕ شیخ العالم  سٕندِس کلامس تہٕ تہنز زندگی متعلق اکہ  کتابہ خٲطرٕ تحریر کورمُت ،یۅسہٕ نہٕ  شاید پتہٕ شایع سپدِتھ ہیچ۔  ۶  درویش  سلطان ڈار اوس آزادس بابہٕ صٲب۔ کتاب  نامہٕ :- ۱۔  کشمیر
زبان اور شاعری ۳جلد ۔ کلچرل اکادمی۔ ۲۔کلیات  عبدالاحد آزاد۔ کلچرل اکادمی۔ ۳۔شیرازٕ۴۹۹۱ء۔جلد  ۸۲،شمارٕ ۴، ۵۔ ۴۔شیرازہ  اُردو ، آزاد نمبر کلچرل اکادمی ۵۔تعمیر  ، آزاد نمبر 1958ء ۶۔  شیرازٕ
کٲشُر، آزاد نمبر، کلچرل اکاڈمی آزادس  پتہٕ وَنہٕ نُک مطلب گوو "" کشمیر ی زبان  اور
شاعری "" بازر پٮ۪نہٕ کہ دۅہ پٮ۪ٹھٕ  یور کُن اَمیُک گۅڈنیُک جِلدٕ گوو 1959 ءمنز  شایع،
تنہٕ گٔے الہٕ پلہٕ دُونزاہ ؤری  ،یِمن ؤرۍین دوران سپٕز واریا تحقیقی  کٲم، یہ کٲم چھے ترٮ۪ن سوتھرٮ۪ن پٮ۪ٹھ  سپدیمٕژ تہ تہٕ سپدان تہ ، نثری فوک  لور، منظوم فوک لورتہٕ باضٲبۍطہٕ نثرو  نظٕم۔ا دبی تحقیق کٲری کُن مٲل کرٕنس اَتھ  کُن سٔنجیدٕگی سان سنہٕ نَس تہٕ سزٕنَس  سپٕدۍ کینہہ رٕتۍ محرکات نصیب ،مثالے  عوامَس منز لٮ۪کھٕ پرِ ہُند پھٲلاو ، تھٔز  تعلیم حٲصِل کرن والٮ۪ن ہٕندِس تعدادس  منز ہُرٮ۪ر ،کلچرل اکاڈمی ،کشمیر یونیورسٹی  ہُند کٲشُر ُشعبہٕ ، محکمہ اطلاعاتُک  ثقافتی شعبہ ، ریڈیو کشمیر، ساہتیہ اکاڈمی  تہٕ پتہٕ پَہن دور درشن ہوِٮ۪ن علمی، ادبی  ، تمدنی تہٕ ثقافتی ادارن ہُند قیام، یہ سورُے سپُد جمہوٗری نظامِ
حکومتٕکہ  بارسس یِنہٕ سٍتۍ ممکن ۔ اماپوز سانٮ۪و  کینژَو اعلیٰ تعلیم یافتہٕ سکالرو اوس  یا تہٕ یِمن ادارن ہٕندِ بارسَس یِنہٕ  برونہٕے نتہٕ یِمن ہٕندِس بارسس یِنس  سٍتۍ سٍتۍ کٲشرِ زبٲنۍ تہٕ ادبہٕ کِس پتھ  کالس متعلق ،اَمہ چن ویژھٕ یَن تہٕ  ضوروٗرژن متعلق سونچُن ہیوتمُت۔ یِمن  منز چھِ مرحوٗم پروفیسر محی الدین حاجنی،  سۅرگہٕ وٲسۍ پروفیسر پُشپِ ، پروفیسرتوشہ  خٲنۍ، مرزا عارف، دیناناتھ نادم، بیترِ  شٲمِل۔ کۅنگہٕ پوش ، مہجورُن کٲشُر اخبار،  گُلریز ، پمپوش ، امرسنگھ کالجُک میگزین  پرتاپ ،وطن، نیب ،کلچرل آرگنائیزیشنُک  کٲشُر اخبار تہٕ واریا رسالہٕ ،یِمو  زیادٕوانس ہیٕچ نہٕ پرٲوِتھ،تہ روٗدۍ  تحقیقی مقالہٕ چھا پان،حالانکہ وۅنۍ  چھِ واریاہ کتٲبی سِلسلہٕ تہٕ رسالہٕ  بٔلکہ ہفتہٕ وار اخبار تہ چھپان، یِم  معیٲری تحقیقی مواد چھاپان چھِ، یِمن  منزثقافت ، واد، وۅلرٕکۍ ملر، رنگ  مار،فریاد، پروٕ ، پرتو، وٮ۪تھٕ آگُر،  انہار، آش ، ستی سر، ناگراد بیترِ کتٲبی  سلسلہ ٕتہٕ رسالہٕ چھِ تہٕ سنگر مال ،  میراث ، سون میراث تہٕ کہہ ؤٹ بیترِ اخبار  تہ۔ قلمی نۅسخن ہٕنز ژھانڈ گٔے شروع ،  زبٲنۍ آو اکھ باضٲبۍطہٕ رسم الخط دِنہٕ  ، یِتھٕ پٲٹھۍ میوٗل تحقیقس پھٔرۍ پھَہہ  تہٕ
اَمہ سٍتۍ و وتھٕ بو تہ تہٕ بل بِتُر  تہ۔
آزادٕنۍ تحقیقی کارنامن کورُس نٮ۪مہٕ  ڈوکھ
عطا، اَتھ ژ ول زاپھ تہٕ شاپھ، امیُک  نتیجہ
دراو زِیِنہٕ والٮ۪و تحقیق کارو  ہیوت
تھزرن کُن پِلوکرُن۔ از تہ چھُ  آزادُن
تحقیق سانٮ۪ن محقق باضے وتہٕ گاش  بنان
تہٕ باضے حوالہٕ دِنُک وٲحِد معتبر  زٔرۍیہ
۔ پروفیسر محی الدین حاجنی سٕندۍ  دِلچسپ
عٲلۍمانہٕ تحقیقی مقالہٕ روٗدۍ  تحقیق
کارن وۅٹہ تہٕ وۅلسنس اَنہٕ نس  منز
برۅنہہ برۅنہہ ،تمٔۍ کور ادبی توٲریخُک  خاکہٕ
پیش ، کٲشِر شٲعری ہٕنز دور بندی  کٔرٕن
، تسٕنزِ تحقیقی کتابہٕ کٲشرِ نثرٕچ  کتاب،
مقالات تہٕ گامو منزۍ پھیرۍ پھیرۍ  چھِ
کٲشِر ادبہٕ کِس تحقیقی سفرس منز اہم  پڑاون
ہٕنز حیثیت تھاوان۔ یِتھے پٲٹھۍ  کٔر
پنہٕ نے شوقہٕ پنٕنۍ صلاحیت تہٕ  ؤسیلہٕ
کامہ لٲگِتھ وارٕیہو قلمکارو  انفرٲدی
طور تحقیقی کٲم۔ کلچرل  اکاڈمی ہٕنز کٲم یِتھٕ پٲٹھۍ باقٕے ثقافتی  شعبن ہٕندِ خٲطرٕ سٮ۪ٹھاہ معنہ سٲو،  ٹۅکہٕ تہٕ فٲیدٕ مند روٗز تِتھے پٲٹھۍ  روٗد یہ ادارٕ کٲشرِ زبٲنۍ تہٕ ادبہٕ  کِس تحقیقس ڈکھ "" رٔٹِتھ "" و وتھٕ واشر  بخشان۔
گۅڈٕ انوارِ چھٲپ أمۍ ادارن  آزادٕنۍتحقیقی
کٲم، سٍتی آیہ ناماوارشٲعرن  ہٕندِ
کلامٕچ ژارَے لۅکہٕ چن کتابن منز  شایع
کرنہٕ، اَمہ پتہٕ کور أمۍ ادارن  کُلیات
شایع کرٕنُک سِلسلہٕ شروع ،کُلیاتن  ہٕنز
ترتیب کٲری چھے انتہٲیی کُڈٕر تحقیقی  کٲم،
ژھونڈژھٲر دِتھ شٲعرٕ سٕندۍ حالات  تہٕ
تسُند کلام سۅمبراوُن ، سۅمبرٲوِتھ  سنُن
سنرُن ،اَدٕ اصل تہٕ فرح بیون ژارُن۔  اَتہ
چھُ تحقیق تہٕ تنقید لرِ لور پکان،  شاید
چھُ خالٕے کانہہ اہم شٲعر یسُند  کُلیات
اَسہ دسیاب چھُنہٕ ، یِم سٲری  کُلیات
چھِ تحقیقی کامہ ہٕنز پیش رفتٲری  ہُندُے
نتیجہ ، اکاڈمی ہٕندِ اہتمامہٕ  شایع
سپدیمتٮ۪ن کُلیاتن ہُند فہرست چھُ  واریاہ
زیوٗٹھ ،کینہہ چھِ نوم :- ﴿1﴾کُلیاتِ  وہاب
حاجنی ، دیوان وہاب حاجنی، ترتیب : پروفیسر  حاجنی﴿2﴾کُلیاتِ  اسدپرے،
ترتیب : پروفیسر  حاجنی۔  ﴿3﴾کُلیاتِ  مولوی
صدیق اللہ حاجنی : ترتیب : پروفیسر  حاجنی۔  ﴿4﴾لل  دید،
ترتیب پروفیسر جیالال کول۔﴿5﴾کُلیاتِ  شیخ
العالمؒ، ترتیب موتی لال ساقی ۔﴿6﴾کُلیاتِ  محمود
گامی ،ترتیب : ناجی  منور۔  ﴿7﴾کُلیاتِ  مقبول
شاہ کرالہٕ وٲرۍ، ترتیب محمد یوسف  ٹینگ۔  ﴿8﴾کُلیاتِ  مہجور،ترتیب : محمدیوسف  ٹینگ
۔﴿9﴾کُلیاتِ  رسول میر، ترتیب : محمد  یوسف ٹینگ ۔﴿10﴾کُلیاتِ  حبہ خاتون ،ترتیب محمد امین کٲمل۔﴿11﴾نوٗر  نامہٕ ، ترتیب : امین  کامل ۔﴿12﴾کُلیاتِ  امیر
شاہ کریری : ترتیب : منظور  ہاشمی۔﴿13﴾کُلیاتِ  پرمانند ترتیب : موتی  لال ساقی ۔  ﴿14﴾کُلیاتِ  عبدالاحد
آزاد ترتیب : ڈاکٹر  پدم
ناتھ گنجو۔﴿15﴾کُلیاتِ  کرشن
جو رازدان، ترتیب : سوم  ناتھ ویر۔  ﴿16﴾کُلیاتِ  لالہٕ
لکھمَن ، ترتیب : ارجن  دیو مجبور۔﴿17﴾کُلیاتِ  عبدالاحد نادم، ترتیب : پروفیسر  رشید نازکی۔﴿18﴾کُلیاتِ  عبدالاحد ناظم ، ترتیب : پروفیسر  غلام
محمد شاد۔  ﴿19﴾کُلیاتِ  سیف
الدین تارٕ بٔلی، ترتیب : پروفیسر  مشعل سُلطانپوری ۔  ﴿20﴾کُلیاتِ  ثنا
اللہ کریری ، ترتیب : سعد  الدین سعدی۔﴿21﴾کُلیاتِ  وازٕ محمود، ترتیب : غلام  محمد غمگین۔  ﴿22﴾کُلیاتِ  صمد
میر ، ترتیب : موتی  لال
ساقی۔﴿23﴾کُلیاتِ  عزیز
بحرٲرۍ ترتیب : سُلطان  الحق
شہیدی۔  ﴿24﴾کُلیاتِ  خضر
ملک صفائی، ترتیب : ڈاکٹر  شاد رمضان تہٕ کُلیاتِ عارض ،ترتیب : غلام  نبی
گوہر، کُلیات اسد میرمرتبۂ شیر  اطہر
، کُلیاتِ چستی بٹ غفار مرتبّہ غلام  محمد
غمگین تہٕ کُلیاتِ عبدالرحمان آزاد  مرتبّہ
ڈاکٹر نذیر آزاد۔ کلچرل اکاڈمی  ہٕندِ
اہتمامہٕ ورٲے تہٕ کٔرۍ کینژو شوقل  تحقیق
کارو کینژَن گۅنماتن ہٕندۍ کُلیات  تیار
کٔرِتھ شایع مثلن کُلیاتِ میر عبداللہ  بیہقی
، ترتیب کار : ناجی  منور
،کُلیاتِ وہاب کھارتہٕ کُلیاتِ احمد  بٹہٕ
وٲرۍ ترتیب کار : ڈاکٹر  آفاق
عزیزتہٕ محفوظہ جان، کُلیاتِ احد  زرگر
۔ کُلیاتِ مُنشی صفدر ، ترتیب  کار : مقبول  ساجد،
کُلیاتِ لسم شاہ ، ترتیب کار : مظفر  دِلکش، کُلیاتِ حسن مِسگر، ترتیب کار : بشیر  اسرار،
کُلیاتِ رسول میر ترتیب کار پروفیسر  غلام
محمد شاد، کلیاتِ سۅچھِ کرال ترتیب  کار : محفوظہ  جان
، کُلیاتِ شمس فقیر ترتیب کارآفاق  عزیز،
میر عبداللہ بیہقی ترتیب کار ناجی  منّور،
کُلیاتِ شیخ العالم ترتیب کار : اسد  اللہ آفاقی۔ کلچرل اکاڈمی ہٕندِ اہتمامہٕ  شایع کرنہٕ آمہٕ تٮ۪ن اکثر کُلیاتن ہٕندۍ  سرنامہٕ چھِ محقق تہٕ ناقد محمد یوسف  ٹینگن لیکھۍمٕتۍ، یِم ادبی تحقیق کہ  سفرٕکٮ۪ن مُختلف پڑاون پٮ۪ٹھ وتہٕ گاشِچ  کٲم دِوان روزن، تسٕندٮ۪ن عٲلۍمانہٕ ،  محققانہٕ تہٕ ناقدانہٕ مقالن ہٕنز سۅمبرنہٕ  مثالے مہجوٗر شنٲسی ، تلاش، راش کٲشِر  کتاب تہٕ شش رنگ بیترِ، چھِ کٲشرِ زبٲنۍ  ہٕندِ تحقیق تہٕ تنقید خٲطرٕ اکھ ارزتھ۔  کُلیاتو علاوٕ تہ آے کلچرل اکاڈمی ہٕندِ  طرفہٕ واریاہ معیٲری تحقیقی کتابہٕ  چھاپنہٕ ، سارِنٕے ہُند ناو ہیون چھُ  طوالت منگان ، تاہم لٲج نومو کتابو تحقیق  چہ عمارٕژ سیر سیر :- ﴿1﴾کٲشُر  نثر
، مولف : اوتار  کرشن رہبر تہٕ غلام نبی خیال۔﴿2﴾کٲشرۍ  صوفی شٲعر،ترتیب : امین  کامل ۔  ﴿3﴾صوفی  شٲعری
،ترتیب : موتی  لال
ساقی ۔﴿4﴾کٲشرِ  اسن
ترایہ ، ترتیب : محمد  امین
کامل۔  ﴿5﴾نورٕ  آگُر،ترتیب
کار : مرزا  عارف ، بشیراختر۔﴿6﴾گاشِرۍ  مُنارٕ، ترتیب : غلام  نبی خیال۔ کلچرل  اکاڈمی ووت ؤرۍیہ وادو پٮ۪ٹھٕ شیرازٕ  تہٕ سون ادب شایع کران، یِمن منز تحقیقی  مقالہٕ تہ چھپان روٗدۍ اکھتُے چھِ تحقیقی  مٲدانس منز کٲم کرن والٮ۪ن ہٕندِخٲطر  شیرازٕکۍتہٕ سون ادبٕکۍ کینہہ خاص نمبر  زبردس اہمیت تہٕ افادیت تھاوان، مثلن  مہجور نمبر ، لل دٮ۪د نمبر، شیخ العالم  نمبر ، لولہٕ مثنوی نمبر، احد زرگر نمبر،  جنگ نامہٕ نمبر نعت نمبر،ساقی نمبر، کامل  نمبر، علی محمد لون نمبر، مرزا عارف  نمبرتہٕ سون ادبُک زبان تہٕ ادب نمبر۔  آزادس پتہٕ ییلہٕ سٲنۍ ادبی تحقیقن وہراو  پروو ، ادے ہیوک کلچرل اکاڈمی کٲشرِ  انسائیکلوپیڈیا ہُک ژوٗرِم جلد "" زبان  تہٕ
ادب "" نمبر شایع کٔرِتھ، تہٕ وۅنۍ چھُ  اَمیُک پونژِم جلد "" فوک لور "" شایع کرنُک  سنز
سپدان۔ کلچرل اکاڈمی پتہٕ چھُ کشمیر  یونیورسٹی
ہٕندِ کٲشرِ شعبُک نمبر یوان۔ أمۍ  ادارن یٔتہ نصٲبی ضروٗرٕژ پوٗرٕ کرنہٕ  خٲطرٕ علمی تہٕ ادبی کتابن ہُند اکھ جاندار  تہٕ شاندار اشاعتی پروگرام شروع کٔرِتھ  کینہہ تھدِ معیارچہ کتابہ ٕ تیار کرنٲوِتھ  شایع کرِ ،تتہ کٔرِن واراہ سُکالر تہ  پٲدٕ ،یِمو پتہٕ واریاہ تحقیقی کٲم تہ  بامل أنۍ ،ادارٕکِس اشاعتی پروٗگرامس  منز آو تحقیقی کامٮ۪ن کُن ژ ور دِیان  دِنہٕ۔ کٲشرِ زبٲنۍ منز ٲس اکہ باگہ  بٔرژِ تہٕ فٲیدٕ مند ادبی توٲریخٕچ ویژھے  ، گۅڈٕ گۅڈٕ کرناوِ أمۍ ادارن ریشُت تہٕ  سٲنۍ
ریش﴿رشید  نازکی﴾تہٕ  اوحال
نامہٕ﴿بشیراختر  تہٕ
چمن لال چمن﴾تہٕ  کٲشرِ
نثرٕکۍ تعمیر کارِ  ﴿پروفیسر  مشعل
سلطانپوری﴾ ہشہ  تحقیقی
کتابہٕ چھاپ ،ہُپٲرۍ روٗدۍ اَمہ  کِس
انہار رسالس منز تھدِ پایِکۍ تحقیقی  مقالہٕ
چھپان ، حتاکہ اَمہ رسالٕکۍ نعت  نمبر،
گریرسن نمبر، محمود گٲمی نمبر،  فوک
لور نمبر ،مشرقی جمالیات نمبر، بیترِ  چھِ
علمی سوتھرِس پٮ۪ٹھ تحقیقٕکۍ نٔوۍ  تقاضہٕ
نظرِ تل تھٔوِتھ کٲشرِس ادبی  تحقیقس
سام ہٮ۪تھ نٔوۍ سرحد ہاوان۔ اکہ  مُکمل
ادبی توٲریخٕچ ویژھے دوٗر کرنٕچ  کامیاب
کو شش تہ کٔر أمی ادارن، اَمہ  برونہہ
اوس اوتار کرشن رہبرن کٲشرِ ادبُک  اڈلیوک
توٲریخ بازر تروومُت ، یُس صِرف  پتھ
کالس وحاطہٕ کران اوس، اَمہ کتابہ  سٍتۍ
چھے کٲشِر تحقیق نگٲری گۅڈنیُک پڑاو  زینان
، حالانکہ تس چھُ آزاد س نِش واراہ  استفادٕ
کرُن پیومُت ، سٍتۍ سٍتۍ چھُ رہبر  سُند
یہ توٲریخ تنقیدٕکۍ تقاضہٕ تہ  پوٗرٕ
کران۔ ساہتیہ اکاڈمی ہٕندِ طرفہٕ  کٲشرِ
شٲعری  ﴿مرتبّہ : پروفیسر  حاجنی﴾تہٕ  موتی
لال ساقی سٕنز پانہٕ چھاپہٕ نٲومٕژ  گاشرۍ
، ہش تحقیقی نوعیتہٕ چہ کتابہٕ  تہ
آسہٕ بازر درامٕژ، یونیورسٹی ہٕندۍ  کٲشرۍ
شعبن یام ناجی منور تہٕ ڈاکٹر شفیع  شوق
سٕنز یِکہٕ وَٹہٕ ترتیب دِژمٕژ "" کٲشرِ  ادبُک توٲریخ "" نٲوۍ قٲبلِ قدٕر کتاب  شایع کٔر، تھزِ تعلیمہ ہٕندۍ درسی ضروٗرت  پوٗرٕ کرنس سٍتۍ سٍتۍ کور أمۍ توٲریخن  کٲشرِ زبٲنۍ تہٕ کٲشرِس ادبس اکھ پوشہ  وُن ڈوکھ عطا، مکمل ادبی توٲریخ پیش کرنُک  یہ زٔری دار پھیوت آو ناجی منّور تہٕ  شفیع شوق سٕندۍ نٕے ہنگن باگہ۔ آزادٕنہ  تحقیقی کارنامہٕ پتہٕ چھُ یہ د ویم بوڈ  تحقیقی کارنامہٕ ،گۅڈنِچہ لٹہ گٔے  کٲشرِ زبٲنۍ تہٕ ادبٕکۍ دگہ دار، رٕژر  کانچھن وٲلۍ تہٕ طٲلبِ عٔلِم ہژر تہٕ لٔز  نِش مُچھِ زِ کٲشرِ زبٲنۍ تہ چھُ کٲشرۍ  پٲٹھۍ تحریر شُدہ پنُن توٲریخ ،یُس 1978 ءتام  تمام
قسمہٕ کہ سپدیمتہ ادبی تحقیقُک  ہَر
تَر تہ چھُ تہٕ نٲجی منور تہٕ پروفیسر  شوق
سٕندِ ذٲتی تحقیقک مٮ۪حنتُک تہٕ  تحقیقی
تہٕ تنقیدی شعوٗرُک نتیجہ تہ ،  اتھ
توٲریخس منز تہ چھِ فٲضِل مورخن دَب  درس
تہٕ کھوندٕۍ کھوٗنتۍ لگان مگر یہ چھاکینہہ کم اہم کتَھ زِ یٔمہ زبٲنۍ  ہٕندۍ سروٗنٹی دور رٲوۍمٕتۍ آسَن، یمہ  کہ نثرٕچ روایت حال حالٕے قٲیم گٔمٕژ  آسہ، تمیُک ضٲبطٕ بند توٲریخ ییہ لیکھنہٕ  تہٕ سُہ آسہ سارِنٕے ونتۍ زٲژن وِحاطہٕ  کران، بییہ چھِ اَتھ منز تِم واریا  رٲوۍمٕتۍ شٲعر تہ گۅڈنِچہ لٹہ درج  کرنہٕ آمٕتۍ،یِم آزادس بدس ٲسۍ نہٕ آمٕتۍ  یا ناوہے بدس آمٕتۍ ٲسِس حالات ٲسِس نہٕ  بہم سپٕدۍ مٕتۍ 1978 ءتام  ٲسۍ نٲجی منور ، امین کامِل ، پروفیسر  حاجنی ، پروفیسر پُشپ ، رسول پونپُر  پروفیسر غلام محمدشاد، محمد احسن احسن ،  غلام نبی خیال ، مرحوم مرزا عارف ، موتی  لال ساقی ، غلام نبی آتش ، اقبال ناتھ  ونپوہ، بدری ناتھ کلا تہٕ وارٕیہو تحقیق  کارو ہٕندۍ دٔسۍ وارٕیاہ نٔوۍ شٲعر دریافت  سپٕدۍ مٕتۍ، یِم اَتھ تواریخس  اندر شٲمل کرنہٕ آے ، حتاکہ یونیورسٹی  ہٕندِ طرفہٕ چھاپ سپدیمتہ احوال نامہٕ  کٮ۪و ترتیب کارو چمن لال چمنن تہٕ بشیر  اخترن چھِ احوال نامہٕ ترتیب دِوان دِوان،  وارٕیہووَشفو باوجود، نٔوۍ شٲعر بدِ  کڈٕنس منزیٔژ مٮ۪حنت کٔرمٕژ۔کٲشرِ ادبٕکہ  توٲریخ کہ اہمیتُک تہٕ افادِیتُک اندازٕ  ہیکہ ییمہ سٍتۍ تہ کرنہٕ یِتھ زِ اَمِکۍ  ترے ژورایڈیشن چھِ از تام مۅکلیامٕتۍ،چونکہ  تحقیق چھُ اَکھ گنڈُل عمل، اَتہ چھَنہٕ  کانہہ کتَھ حتمی روزان،دۅہ کھۅتہٕ دۅہ  چھِ نٔوۍ انکشافات سپدان، اَوٕ مۅکھٕ  پییہ ناجی منورس تہٕ پروفیسر شوق صٲبس  پرٮ۪تھ اشاعتہٕ کہ وقتہٕ اَتھ توٲریخس  نٔو نظر دِنۍ۔از تام دراے اَمہ توٲریخٕکۍ  کٍتۍ ایڈیشن یِمن زبردس پذیرٲیی حٲصِل  سپٕز۔ کٲشرِ  زبٲنۍ تہٕ ادبٕکِس توٲریخس پُشنَے کرن  واجنہ زٕاہم تحقیقی کتابہٕ آیہ ساہتیہ  اکاڈمی ہٕندِ اہتمامہٕ شایع کرنہٕ، اکھ  چھے منشوٗر بانہٲلۍ سٕنز "" جیمۍ صوبس منز  کٲشرِزبٲنۍ
تہٕ ادبُک توٲریخ "" اَتھ چھِ  ساڑھ
ترے ہتھ پیٹھی صفہٕ، یہ توٲریخ چھُ  جیمۍ
صوبس منز کٲشرِ زبٲنۍ تہٕ ادبٕکٮ۪ن  انہارن
گۅڈنکہ پھِرِ وضاحتہٕ سان پیش  کران،
اَمہ سلسلٕچ دٔسلٲبۍ کو شش ٲس  ڈاکٹر
مرغوٗب بانہٲلۍ سٕنز کٔشیرِ بالہٕ  اپارِ،
منشوٗرنِس اَتھ توٲریخس منز چھُ  ڈۅڈ
ہتھ پیٹھی شٲعرن ہُند تفصیلہٕ سان  تہٕ
نوموٗنہٕ کلام ہٮ۪تھ تذکرٕ سپُدمُت  ، دویم کتاب چھے غلام نبی آتش سٕنز، ناو  چُھس۔ "" کٲشرٮ۪ن زنانہٕ شٲعرن تہٕ قلمکارن  ہٕنز تخلیقہٕ "" ڈۅڈٕ ہتھ صفہٕ واجینۍیہ کتاب چھے وُہمہ
صٔدی عیسوی دوران کٲشرِس  نثرس
تہٕ کٲشرِ شٲعری دِنہٕ آمتِس زنانہٕ  لکھارٮ۪ن
تہٕ شاعرن ہٕندِس کنٹرِ بیوٗشنس  ﴿ Contribution ﴾وحاطہٕ  کران،اَتھ
منز چھِ درجن واد زنانہٕ شاعرن  تہٕ
لِکھارٮ۪ن ہٕندۍ حالات تہٕ تہندٮ۪ن  تخلیقاتن
ہٕندۍ نوموٗنہٕ گۅڈنچہ لٹہ  دریافت
کٔرِتھ شٲمل آمٕتۍ کرنہٕ۔ شاہد  بڈگٲمی
سٕنز "" کٲشرِ مرثی ہٕنز توٲریخ ""  چھے
کٲشرِس ادبی توٲریخس منز واریاہ اہم  ، حالانکہ اتھ سلسلس منزچھے سید انیس  کاظمی سٕنزِ کو ششہ تہ تعریفن لایق۔  ڈاکٹر حامدی کشمیری تہٕ ڈاکٹر بشر بشیر  سٕنز ترتیب دِژمٕژ "" کٲشِر شٲعری "" تہٕ  ڈاکٹر
عزیزحاجنی سٕنز "" کٲشرۍ نعت ""  سۅمبرنہ
چھے ادبی توٲریخس تہٕ تحقیقس  خاصہٕ
بٔرژر۔ساہتیہ اکاڈمی لیکھہٕ ناوٕ  نٲوۍ
درجن واد کٲشِرٮ۪ن شٲعرن ، ادیبن  تہٕ
قلمکارن متعلق مونوگراپھ، یِمن منز  تہنزَن
زندگین تہٕ کارنامن متعلق تحقیقٲتی  مقالہٕ
تہٕ سرنامہٕ درج چھِ۔کلچرل اکاڈمی  تہ
چھے ۅۅنۍ یِتھۍ مونوگراپھ لیکھناوان،  یِمن
منز ، أرنہ مال ، اقبال ناتھ ونپوہ،  جا
نباز کشتواڑی تہٕ ایوب بیتاب بیترِ  شٲعرن
تہٕ ادیبن متعلق مونو گراپھ تہ  شٲمل
چھِ۔ اطلاعات محکمہٕ کِس "" آلو ""  رسالس
منز تہ ٲسۍ تحقیقی مقالہٕ چھپان۔  بدقسمتی
کِنۍ گوو یہ رسالہٕ بند۔ ریڈیو  کشمیرن
کٔر ہمیشہ کٲشرِ ثقافتٕچ ترجمٲنی  ، اتہ پٮ۪ٹھٕ روٗدۍ تحقیقی مضامین نشر  سپدان،تحقیقی موضوعن پٮ۪ٹھ بحث سپدان،  نوٮ۪ن تہٕ گُمنام شٲعرن ہُند تذکرٕ سپدان  بلکہ آیہ از تام وارٕیہن شٲعرن تہٕ  ادیبن ہٕنزِ زندگی تہٕ کارنامن متعلق  ،تِمن ہٮ۪نہٕ آمٕتۍ انٹروو رکارڈ کٔرِتھ  محفوٗظ
کرنہٕ، یِم نہٕ ؤنۍ اَسہ درمیان  چھِ
،اَمہ قسمہٕ کٮ۪ن محفوٗظ کرنہٕ  آمتٮ۪ن
پروگرامن چھِ زبردستی توٲریخی  تہٕ
ثقافتی اہمیت، دوٗر درشن تہ چھُ باضے  باضے
ادبی تحقیقیس متعلق پروگرام کران۔  پٔتۍمٮ۪ن  دۅیتراہن ؤرۍین دوران گٔے واراہ تحقیق  کار پٲدٕ، یِہُند دیُت یٔژ پٲٹھۍ مۅلُل  تہٕ رچھِ کرنس لایق چھُ، زِٹھٮ۪ن منز چھِ  پروفیسر محی الدین حاجنی مرحوم، مرحوم  مرزا عارف، سۅرگہٕ وٲسۍ پروفیسر توشہ  خٲنۍ ، سۅرگہٕ وٲسۍ پروفیسر پُشپ ، اوتار  کرشن رہبر، غلام نبی ناظر، مرحوم اختر  محی الدین ، علی محمد لون، سۅرگہٕ وٲسۍ  موتی لال ساقی، ڈاکٹر امرمالموہی ، پروفیسر  رحمان راہی، محمد امین کامل، محمد یوسف  ٹینگ، پروفیسر رشیدنازکی، ناجی منور ،  غلام نبی خیال ، محمد احسن احسن، ارجن دیو  مجبور، پروفیسر غلام محمد شاد ، پروفیسر  مشعل سلطانپوری ، پروفیسر بلجی ناتھ،پروفیسر  کاشی ناتھ در، شہبازراجوروی، بدری ناتھ  کلا، سید رسول پونپر، پروفیسر غلام رسول  ملک، شاہد بڈگامی، مرحوم نشاط انصاری ،  ڈاکٹر مرغوٗب بانہالی، محمد سُبحان بھگت  ، بشیر اختر، پروفیسر رتن لال شانت تہٕ  اَمہ
پتہٕ ڈاکٹر شفیع شوق ، غلام نبی آتش  ، پروفیسر گُلشن مجید، ڈاکٹر شاد رمضان  ،پروفیسر مجروٗح رشید، آفاق عزیز ، فاروق  فیاض،
شاہد دلنوی ، بشربشیر ،منشوٗر  بانہالی،فیاض
تِلگامی، رنجوٗر تِلگامی،  شہزادہ
رفیق ، رتن لال تلاشی، شفیع سُنبلی،  گُلشن
بدرنی ، غلام محمد غمگین ، ڈاکٹر  محفوظہ
جان، عبدالغنی بیگ اطہر تہٕ ڈاکٹر  عزیز
حاجنی بیتر۔ کٲشرِس  فوک لورس متعلق تہ گٔے ژھونڈ ژھٲر شروٗع،  از تام گٔے کلچرل اکاڈمی ہٕندِ طرفہٕ  کٲشرٮ۪ن لُکہٕ بٲتن ہٕنزباہ سۅمبرنہٕ  ،کٲشرٮ۪ن لُکہٕ کتَھن ہٕندۍ پانژھ مجموعہ  ،کٲشرۍ تلمیح ، کٲشِرۍ دپِتۍ، کٲشرِ گِندن  ترایہ، کٲشرِ اَسن ترایہ چھاپ، یونیورسٹی  ہٕندۍ کٲشرۍ شعبن تہ چھوپ انہارُک خاص  فوک لور نمبر، اَمہ علاوٕ چھاپہ مرحوم  پروفیسر حاجنی صٲبن گامو مٔنزۍ پھیرۍ  پھیرۍ تہٕ لُکہٕ رس ہش مۅلجہ کتابہٕ،  فوک لورس متعلق چھِ مُختلف رسالن منزمقالہٕ  چھپان روزان، فوک لو ر سۅمبراونچہ تہٕ  امیُک تحقیقٲتی مطالعہٕ کرنہٕ چہ گنڈُل  عملہ ہُندُے نتیجہٕ چھُ زِ کلچرل اکاڈمی  چھِ وُنۍ کٮ۪نس کٲشُر انسائیکلوپیڈیا  جِلد پانژھ فوک لور عنوانس تحت شایع کرنُک  سَنز کران تہٕ آلو رِسالُک باگہ بورُت  فوک لور نمبر تہ چھُ شایع سپدمُت۔ لُکہٕ  ادب سومبراونچہ کامہ منز روٗدۍ مرحوم  علی محمد لون ،سۅرگہٕ وٲسۍ موتی لال ساقی،  ناجی منور، غلام نبی ناظر ، بشیر بدرواہی  ، غلام نبی آتش، رتن لال جوہر تہٕ فدا  راجوروی
برۅنہہ برۅنہہ۔ کٲشرِس لُکہٕ  ادبس
گۅڈٕ انوارِ سام ہینہٕ وٲلۍ ٲسۍ  پروفیسر
محی الدین حاجنی ، اَمہ پتہٕ  چھے
اَتھ مٲدانس منز موتی لال ساقی ،  پروفیسر
پُشپ، سید رسول پونپُر ، پروفیسر  گُلن
مجید، منظور فاضلی ، غلام نبی آتش،  ڈاکٹر
فاروق فیاض تہٕ ڈاکٹر عزیز آفاقن  واریاہ
کٲم کٔرمٕژ۔ آزادس  پتہٕ یودوَے کٲشرِ زبٲنۍ تہٕ ادٕبُک  توٲریخ سپُد کٲشرِ زبٲنۍ منزٕے مرتب۔ بے  شُمار رٲوۍمٕتۍ شٲعر بدِ کڈنہٕ آے ،کینژَن  فارسی شٲعرن متعلق انکشافات سپٕدۍ زِ تِم  ٲسۍ کٲشِرۍ پٲٹھۍ تہ شعر لیکھان مثالے  ناجی منور نہ تحقیقہٕ مطٲبق غنی کشمیری  ، میر سعد اللہ شاہ آبادی بیترِ۔ میر  عبداللہ
بیہقی سُند کٲشُر کلیات دراو  بازر
، مقبول امرتسری گو دریافت ، ناجی  منّورن
کور تسٕندِ کلامُک اکھ بوڈ مجموعہ  شایع
تہٕ پروفیسر غلام محمد شادن تہ چھُ  تسُند
کلیات مرتب کورمُت ، یُس چھپنے چھُ۔  اکثر
شٲعرن ہٕندۍ کُلیات تہ آے ترتیب  دِنہٕ،
لُکہٕ ووتر تہ آو سۅمبراونہٕ ،  تاہم
چھُ واریاہ کینہہ کٔرِتھ تہ واریاہ  کینہہ
کرُن باقٕے، لل دٮ۪د ہٕندٮ۪ن واکھن  تہٕ
شیخہٕ شروٗکین ہٕندۍ صحی متن چھِ  سرٕکھرٕ
کرٕنے ، وارٕیہن شٲعرن ہٕندۍ مرن  سنہٕ
چھنہٕ ثٮ۪قہٕ پٲٹھۍ معلوٗم، زاسنن  متعلق
تہ چھُ اختلاف ،حبہ خاتونہ پٮ۪ٹھٕ  محمود
گامی یس تام چھُ الہٕ پلہٕ دۅن ہتن  ؤرۍین
ہُند زمانہٕ یودوَے جدید تحقیقن  اَمہ
دورٕکۍ کینہہ شاعرِ نٔنۍ کڈٕۍ،  تاہم
چھُ اَتھ دورس و ون دِنُک ضروٗرتھ  وٕنہ
باقٕے۔ آزادن یِمن شٲعرن ہُند نیب  دیتمُت
اوس ، تِمو منزٕ آے وارٕیہن ہٕندۍ  تفصیلی
کارنامہٕ تہٕ حالات بدِ کڈنہٕ  ،توتہ چھِ درجن واد شٲعرِ وُنہ تہ  رٲوِس تل ۔ أسۍ چھِ اکو ہمِس عیسٲے ۂتۍ  لِس منز روزان توتہ چھِنہٕ رٲوۍمٕتٮ۪ن  شٲعرن ہٕندۍ حالات تہٕ کلام بدس ہٮ۪کان  أنِتھ۔ تحقیقی معاملن متعلق ہیوک نہٕ  سنجیدٕ بحثس دَس ؤتھِتھ، أسۍ چھِ باضے  باضے اکھ أکِس توتام ٹھۅلہ لگان مگر  سنجیدٕ بحث کرنہٕ وِزِچھِ کھۅر پتھ موٗران۔  ٲنکہٕ وٕنۍ تہٕ بوز بوزایہ کتَھن تحقیقٕچ  بُنیاد بناوٕنُک زمانہٕ مۅکلیوو ، وۅنۍ  چھُ ساینسی بُنیٲذن پٮ۪ٹھ تحقیق بامل  اَنُن ثبوٗتن تہٕ حوالن ہٕنزِ Zerox کٲپۍ  یہ
گژھن دعواہن ڈکھِ آسنہ، مایکرو  فِلمہٕ
تیار کرنُک چھُ زمانہٕ ، بُرزٕ  دٮ۪لن
، قبرِ پیرٮ۪ن تہٕ قلمی نۅسخن کیو  پرانٮ۪ن
اچھٲپۍ کِتابن ہٕندۍ فوٹو، گژھن  تیار
کرنہٕ یِنۍ، تحقیق کارن گژھِ شوق  ،کل، ژور عٔلِم مُطالعہ گاٹہٕ جار تہٕ  ساروٕے کھۅتہٕ منزِل ونہ آسُن۔ مہجورن  کور شعر گویی ہُنددٔسلابہٕ تعشوقہٕ جذباتن  ہٕنزِ باوَتھ کٲری سٍتۍ ۔یودوَے تس اَمہ  رنگہٕ چہ شٲعری سٍتۍ شُہرت تہٕ مقبولیت  حٲصل سپٕز توتہ تھٲوٕن نہٕ شعر گوئی  أتھۍ ٹِکلِس گٔنڈِتھ ۔ تسٕنزِ شٲعری  ہُنداکھ باگہ بورُت حصہٕ ،اکھتُے تسٕندٮ۪ن  ٲخری ؤرۍین ہُند اَلہٕ پلہٕ کُلہُم کلام  چھُ وطنی تہٕ سیٲسی شٲعری پٮ۪ٹھ مُشتمل  ۔اَتھ چھُ اکھ ٹاکارٕ پیٲمی رَنگ ۔ یہ کتھ ہٮ۪کو نہٕ ثٮ۪قہٕ پٲٹھۍ
ؤنِتھ زِ  تمٔۍ کرٕ پٮ۪ٹھٕ کور اَمہ شٲعری ہُند  دٔسلابہٕ ، اماپوز تسٕندِس گۅڈنکہ رنگہٕ  کِس کلامس اندرتہ چھِ کُنہ کُنہ اَمہ  قسمٕکۍ شعر یا خیال نظرِ گژھان۔ وۅنۍ گو  پزر چھُ یہ زِ مہجورن کور واریہس کالس  رومٲنی شاعری لٮ۪کھنہٕ پتے باضٲبطہٕ  پٲٹھۍ پیٲمی شٲعری کُن ژ ور توجہ۔ مہجوٗرنہ  کتھِ زِ پوش چھِنہٕ زٔنہٕے چمنہٕ کٮ۪ن  سالن تہٕ سوالن پراران ۔ پرتھ کُنہ سپدن  والہ واقہٕ ، حٲدۍ ثہٕ تہٕ تبدیلیہ خٲطرٕ
چھُ وَق گٔنڈِتھ آسان ییمہ خٲطرٕ  فطرت
منٲسِب حالات تہٕ ماحول فراہم کران  چھِ۔
یِمے حالات چھِ نٮ۪ہ زبانٮ۪ن زٮ۪و  بخشان
، کم زورن چھِ زوراورن ٹھۅلہ یِنُک  حوصلہٕ
دِوان ، اوے چھِ بٔڈۍ انقلاب  زٮ۪وان،پھبان
۔ یٔہے چھے کٲشرٮ۪ن ہٕنزِ  شخصی
راجس خلاف لڑایہ ہٕنز حقیقت تہ۔  کٲشرٮ۪وژٲلۍ
وٲنسہٕ وادن وۅپر حٲکمن  ہٕندۍ
ستِم تہٕ صدم ، أندرۍ أندری  روٗدُکھ
نفرتُک تہٕ دٕیہ ہُند اوگُن  وُپھاٹھ
تُلان۔ مجبوری مۅکھہٕ روٗدۍ  تِم
حالاتن سٍتۍ سمجھوتہٕ کران ، ٲخرییلہ  سٔہلاب
سٔرۍ پیٹھۍ گوکھ صبرٕکۍ تہٕ ژالہٕ  نٕکۍ
بانہٕ آے یکدم آو ساونہٕ۔ زمانہٕ  کِس
وَچھس منزٲس ظُلمس تہٕ جبرس خلاف  تحریک
خبر کر ڈمب لٔج مٕژ، اَمہ لوب یکدم  زایُن،
ہیوتُن کاڈ کڈُن، ژکھِ تہٕ دٕیہ ہُند نارلوگ جم جم شولنہ واریہن وٕٹکریرٕچ  سینہٕ دِتھ ؤژھ کٲشرٮ۪ن شخصی را جہ نِش  تھپھ۔ ۱۳۹۱ءمنزییلہ  شخصی
راجس،خلاف تحریکس کٕن لوگ ، مہجوٗر  چھُ
اَمہ ساتہٕ ژۅیتٲجی وُہُرآسان ۔ او  تام
اوس کٲشرٮ۪و تسٕندٮ۪ن رومانوی بٲتن  قبولیتُک
اعزاز عطا کورمُت، اماپوز شخصی  راجکس
عفریتس خلاف یۅسہٕ ژکھ تہٕ نفرتھ  تسٕندِس
دِلس اندر ٲس سۅٲس چھکار تہٕ  پھُکار
دِنہٕ خٲطرٕ موقہٕ ژھاران۔ سُہ  اوس
پانہٕ شخصی راجِکۍ سِتم تہٕ صدم تِتھے  پٲٹھۍ
وٮ۪تران یِتھٕ پٲٹھۍ لچھِ بٔدۍ بے  بَس
تہٕ بے کس کٲشِرۍ اَتھ کٲڈۍیِندرس  منز
دوٗنژھنہٕ یوان ٲسۍ ۔ تس سپُد پٹوٲرۍ  آسنہٕ
مۅکھٕ کٲشرٮ۪ن ہٕنزِ لاچٲری ہُندپَزِ  کھۅتہٕ
ژ ور مشٲہدٕ کرنُک موقہٕ دسیاب ۔  مہجورنہ
پَنہٕ نہ تحریر مطٲبق پیوس  کٍژِ
پھِرِ رشو ت دیُن، باضے نوکری  ہٕنزِمُستقلی
مۅکھٕ ، کُنہ تبدیلی  رُکاونہٕ
مۅکھٕ تہٕ باضے معطلی پتہٕ بحٲلی  کرناونہٕ
مۅکھٕ۔ مظفر آباد کُن تبدیلی  رُکاونہٕ
مۅکھٕ روٹ وقتٕکۍ کمشنرن تس  نِش
اکھ ہتھ داہ رۅپیہ رُشوت ! یا  تمہ وقتٕکۍ وَرٕمُلِکۍ وزیر وزارتن  لیکھہٕ ناو نوو مہجور پانس متعلق زٕ تٲریخی  مضمون ! یا  تبدیلی ہٕندۍ وجوہات سرٕ کرناونہٕ خٲطرٕ  دِژ نا مہجور صٲبن گورنر سٕندِس کا نفڈنشل  ﴿ Confidentail ﴾کلرکس  اکھ کورٕ ژادر تہٕ نقٕد ہتھ رۅپیہ ! وقتٕکۍ  گورنرن
لٮ۪کھٕ ناو نوو مہجوٗر "" جنگِ جرمن ""  نظم
یُتھ زَن کٲشِرۍنے زبٲنۍ تہٕ بے سلاح  نوجوان
فوجس منز بٔرتی گٔژھتھ انگریزن  ہٕندِ
بدلہٕ جرمٔنی ہٕنزن توفَن بُتھِ  لگہٕ
ہن۔ مہجوٗرس تہ ٲس یَڈ تہٕ تھَر۔  تمٔۍ
اوس کٍژِ پھِرِ عرض گذرومُت زِشوٹھ  کٔرۍتون
مُستقل یا شوٹھس دِی تو ترقی۔  کمشنر
صٲبن و ونُس زِ ترقی دِمہٕ ہوے مگر  گۅڈٕ
لٮ۪کھ تیُتھ بٲتھ ییمہ سٍتۍ کٲشرٮ۪ن  رنگروٹن  ﴿ Recruites ﴾جرمن  جنگس گژھنُک مٲل پھیرِ ،مہجوٗر آو بِلا  تنخواہ اکہ رٮ۪تہٕ کِس رۅخصتس پٮ۪ٹھ  تراونہٕ ،تمٔۍ لیچھ مثنوی چالہ نظم ""  جنگِ
جرمن "" ، اَمہ نظمہ سٍتۍ پھیوٗر  وارٕیہن کٲشرٮ۪ن رنگروٹ بنہٕ نُک مٲل۔  اَتھ نظمَس منزچھِ تاج برطانیہ ہَس زبردس  تعریف کرنہٕ آمٕتۍ ، انگریزن چھُ مفلِسن  ہُند بَب موج وَننہٕ آمُت۔ رٮ۪تھ سوٗ ر  ِتھ ییلہ مہجورن بییہ کمشنر س عرض گُذر  وو زِمیٲنۍ بٲتن کٔرۍ واریا رنگروٹ بٔرتی  گژھنہٕ باپتھ آمادٕ ، وۅنۍ دِی توم ترقی  ، تورٕ میوٗلُس کھوش اَتھ کٮ۪تھ جواب زِ  اَسہ
نِش کیا ثبوٗت چھُ زِ یِم لوٗکھ  بٔرتی
سپٕدۍ تِمن کیا کور چٲنۍ بٲتن اثر ۔  مہجوٗر  نٮ۪ن یِمن کینژَن افسوسناک واقہٕ ہن دیتُم  اَوٕ مۅکھٕ پھیُر زِ  سُہ  تہ اوس غلام قومس اندر اکھ غلام فرد۔ تس  تہ آسہٕ شخصی راجہ چہ دٕرکہٕ رَتھ  ژٕہان ، اماپوز یٔڈ ہٕنزبۅچھِ ،تنہ ہُند  ؤلِیُن، زُوٕنٕکۍ اَرٕ سرٕ کیا کیاچھِنہٕ  انسانس کرٕناوان ! لاچٲری  تہٕ مجبوری چھے ظٲلمس زارٕ پارٕ تہ  کرناوان تہٕ جٲہلس تعریفن ہٕندۍطُمار  تہ گنڈناوان اماپوز ییلہ موقہٕ میلان  چُھس، وَچھس منز وٲنسن ہُند تہہ بہ تَہہ  شونگمُت نفرتُک تہٕ ژکھِ ہُند شورٕ چھُ  یکدم الاو بٔنِتھ چھکارٕ تہٕ پھُکارٕ  دِوان ،یَتھ نہٕ پتہٕ کانہہ تہ سوتھ ٹھرِ  چھُ ہٮ۪کان روٗزِتھ۔ اَوَے تہ یِتھُے  شخصی راجس خلاف تحریکس کٔن لوگ مہجورنہ  وَچھُکھ وَٹھ کُملیوو نغمن لٔجِس پھموارن  ہٕندۍ پٲٹھۍ وُزِنۍ۔ انقلابٕکۍ نعرٕلٔگۍ  گرٮ۪زنہ تسٕندۍ اَمہ قبیلٕکۍ نغمہٕ  روٗدۍ اَتھ تحریکس اَندٕ وَند نکھٕ ڈکھہٕ  ۔ تمٔۍ ژیوٗن زِ کٲشرٮ۪ن ہُند جوش تہٕ  جذبہٕ
گوژھ نہٕ وۅتلان سوٗرۍ سپدُن تکیازِ  غلٲمی
ہٕندۍ زیٹھۍ کٕٹہٕ کال دورن اوس  تِمن
پٲر بٮ۪ہنوومُت ، تِمن اوس تِلہٕ  وٲنۍداندٕسٕندۍ
پٲٹھۍ أچھن تھوپ دِتھ  پنہٕ
نِس پانس پٮ۪ٹھ اعتماد روومُت، تمی  روٗدُکھ
سُہ ییمہ آیہ دایُک:  ٹھُپس  منززندگی ہٕندۍ زیادٕ دۅہ یودوَے مے  گُذرٲوٕم چھُ  باقٕے قوتِ پرواز وُنہ میانٮ۪ن پرن اندر گُل  ہردٕ ہران سونتہٕ بییہ دُبارٕ کران دور مٔرۍ  مٔرۍ چھِ پھیران زندگی وسواس مرنُک تراو سُہ  روٗد نہٕ صرف کٲشرٮ۪ن ہٕندِس جذبس تہٕ  جوشس وُتش دِوان بلکہ تِمن اندر یہ جذبہٕ پایدار تہٕ مُستحکم بناونہٕ
خٲطرٕ  انتہٲیی پُر اثر تہٕ وٲنجہ تَتُر تُلن  وٲلۍ خیالات نظماوان، تہندۍ کٔہۍ یاہ شعر  یودوَے اَمہ مخصوٗص مقصدٕ خٲطرٕ أکِس  مخصوٗص زمانس منز لٮ۪کھنہٕ آے اماپوز از  تہ چھِ تِم پرن وٲلِس یا بوزن وٲلِس یہ دٔپۍ
زِ تہ وٲنجہ تھپھ ژٕھنان ،کانہہ  تہ
غلام قوم ہیکہ یِتھٮ۪و ہوِٮ۪و شعر  و
سٍتۍ پان داوس لاگنہٕ خٲطرٕ آمادٕ گٔژھتھ : ویوٗر  پوشن کم تُلان چھاوان چھِ کم باغُک بہار بے  خبر اَمہ رازٕ نِش چھُکھ شورو شر بسیار  چھُے پوشہ  تھَرِ پٮ۪ٹھ ٲلۍ ہن چھَے والہٕ نے اَتھ  زالہٕ نے کٲلۍ  تراوُن باغ آسی وَن ژے کیا انکار چھُے اکھ  بوُچھا کرِنفسہٕ باپتھ ژور تس بخشُن نہٕ  زانہہ ہارٕ  خرچِتھ مارٕناوان ساسہٕ بٔدۍ لُکھ دیارٕ  وول کُنہ  تہ بجہ یالۅکچہ تحریکہ چھُ زوردار  تہذیبی تہٕ ثقافتی پسِ منظرُک ضروٗرتھ  آسان۔ شخصی راجس خلاف وۅتلیامژِ تحریکہ  خٲطرٕ کٔرواریہس حدس تام مہجورن تہ یہ ضروٗرتھ
پوٗرٕ۔ سُہ اوس زانان زِکٲشرٮ۪ن  چھُ
پننہ گاشدار پَتھ کالُک توٲریخی تہٕ  ثقافتی
بجر مشرپھ گومُت ،یوتام نہٕ سُہ  ڈِکھۍ
جل پتھ کال أہنزن أچھن برونہہ  کُن
پھِرنہٕ ییہ ، أہندِس غیر تس تہٕ  جوشس
چُھ سوٗرۍ گژھنُک بَے تہٕ بیم ، اَمہ  ہُریمانہٕ
اوس تسُند مقصد زِ اکھ قومی  پَژھ
تہٕ پرزنتھ گٔژھ بحال سپدٕنۍ ییمہ  کہ
مدتہٕ سٍتۍ کٲشِرۍ شخصی راجس خلاف  وۅتلیامٕژِ
تحریکہ ہٕنز ناو آولٕنٮ۪و  تہٕ
واوٕ گٕتھو مٔنزۍ تہ گاٹھ واتنٲوِتھ  ہیکہٕ
ہَن۔ تی سپُد تہ ،مہجوٗر نٮ۪و تِمو  بٲتو
یِمن منز کٔشیرِ ہُند حُسن، حُزُن  ، جمال، جلال تہٕ ڈیکھۍجل پتھ کال تھٮ۪کہٕ  ناونہٕ آمُت چھُ، تُل ژۅواپٲرۍ گرٮ۪ز  ۔مہجورُن مشہوٗر بٲتھ "" ولو ہو باغوانو ""  یُس ژکہ مُنشی محمددین فوق سٕنزِ اکہ  اُردو نظمہ ہُند پوت گرٮ۪ز تہٕ ہَرتر  چھُ، سپُدعام، یہ آو جلسن جلوٗسن منز  تحریکہ ہٕندٮ۪ن رہنماہن ہٕنزِ زیوِ  پھِرۍ پھِرۍ پرنہٕ ،اَتھ منز چھُ آمُت  کٲشرٮ۪ن ہٕنز پہلوٲنی جادو بیٲنی تہٕ  حکمرٲنی ہُند شۅہرٕتھٮ۪کہٕ ونہٕ:  یوتامَتھ  عالمس منز کٲشرٮ۪ن ہُند ناو گژھِ روشن ژٕ  للتادت تہٕ تازی بٹ ، مُبارک خان پیدا کر بہادُر  شیر  دِل
گُنزراوٕنَے بییہ کابُلی تُرکی ژٕ  رحمان میر ہیوٗ کانژھا دویم کپتان پیدا  کر پکن  فرمانِ شٲہی بییہ تہ اَز چانٮ۪ن اِشارن  پٮ۪ٹھ ژٕ  یتَھ پنہٕ نِس زمانس منز دویُم ز یہ بھان  پیدا کر کرن  سرخم ژے کُن اہلِ ادب ایران و شیرازٕکۍ غنی  ہیوٗ
بیاکھ کانہہ جادو بیان انسان پیدا  کر مہجورن  کٔر نقیب سٕنز کٲم تہ تہٕ نقابت واین  وٲلۍ سٕنز تہ پنہٕ نٮ۪ن پیٲمی رنگہٕ کٮ۪ن  نغمن منز اوس سُہ تمہ زمانُک تصویر تہٕ  تصور کٲشرٮ۪ن برونہہ کنہ تھاوان ییمہ  زمانُک اَتھ مظلوٗم تہٕ مغلوب عوامس  انتظارا وس ۔ شخصی نظامس خلاف تحریکُک  مُدا اوس وۅپر حٲکمن ہٕنز کٔنڈۍ لاکم غلام  کٲشرٮ۪و ہٕنز و پراژَو منز کٔڈِتھ تِمن  غٲلبن تہٕ ظٲلمن بُتھِس دٲرِتھ دِنۍ، خبر  چھا شخصی نظامٕچ آگر پچھٕنۍ ماتراوِنہٕ  نوکل پنجو منزٕ ! خبر  شخصی راج مۅکلِتھ کیا سپدِ ! عام  ناخواندٕ
تہٕ مغلوٗب کٲشرِس آسہٕ ہن یِم  تہٕ
یِتھۍ ہوۍ کہۍ یاہ گُمانہٕ تہٕ وہم  غٲلب
سپدان۔ اماپوز مہجورٕنۍ نغمہٕ روٗدۍ  تِمن
یِم شک تہٕ وہم کاسان۔ تس پییہ انقلابٕچ ڈابر وایہ ِنَس سٍتۍ سٍتۍ یِنہٕ  والہ زمانہٕ چہ خۅشحٲلی ہٕنزڑوٗلجِ  تہٕ وایِنۍ ، یتُھنہٕ کانہہ غیر یقینی  صورتِ حالہٕ کِس آوٕلنِس منزہٮ۪نہٕ یِیہ۔  تمٔۍ بٲو تِمن تمہ خۅشحٲلی تہٕ پاپر جٲیی  ہٕنز شیچھ ییمہ خٲطرٕ کٔشیر داوس لٔج  مٕژ ٲس۔ تسٕندۍ مٔدٕرۍ شعر ٲسۍ تِمن آزاد  ماحولُک بہار چھاوٕ ناوان یُس وُنہ بدس  یِنے اوس۔ دراصل اوس سُہ وقتٕچ اکھ ضروٗرتھ  پوٗرٕ
کران ۔ تمٔۍ کٔر پنہٕ نہ شٲعری منز  یِنہٕ
والہ آزاد ماحولچہ تہٕ خۅشحال  زمانٕچ
پیش گوئی ، اَتھ سلسلس منز ہٮ۪کہٕ  ہوکھ
أسۍ تسٕنزٕ کینہہ نظمہٕ تہٕ تِہندۍ  واریا
شعر پیش کٔرِتھ  ییلہ  کھسہ نوِ سمسارُک رَو گۅڈٕ پییہ چانے  ڈبہ پرتو ختم  گژھِ چنگیز خٲنی شوروشر  روزِ قٲیم تا ابد  شیرازٕ
میون لچھِ  بٔدۍ لوٗکھ باغ چھاوَن گُل نَون بُلبُل  گٮ۪ون کیا  ہرج کینژَن پشن ہٕندۍ خانہٕ یود سپدن خراب پھیرِ  باغس وارٕ سبزی راچھ چھَس سیود سادگی  واوٕ  ہردٕنہ زرد گٔژھۍ گٔژھۍپٮ۪ن پتھر سرمایہ دار "" نٔو  کشیر "" چھے مہجورنٮ۪و تِمو نظمو منزٕ اکھ  نُمایندٕ نظم ، یِمن اندر تمٔۍ یِنہٕ  وٲلِس زمانس مُتعلق پیش گوٗیی کٔرمٕژچھے۔  یہ نظم چھے دراصل جموں و کشمیرنیشنل  کانفرنسکہ
تمہ منشوٗرٕچ شاعرانہٕ  باوَتھ
، یُس "" نیا کشمیر "" ناوٕ 1944ءاندر  چھاپ
کرنہٕ آیو و۔ نوِ کٔشیرِ ہٕندِس پٔزۍ  پٲٹھۍ
وجودس منز یِنٕچ یۅسہٕ یقین دہٲنی  مہجورن
اَتھ نظمہ منز کٔرمٕژ چھے ،تمیُک  اندازِ
بیان چھُ نٮ۪رل۔ کٲشرۍ ہٮ۪کہٕ ہن  نہٕ
اَمہ کہ علامتی تہٕ اسطوٗری طرزِ  بیانہٕ
سٍتۍ اَمہ کِس پوز آسہٕ نس پٮ۪ٹھ  آسٕرۍ
دانُک یوتاہ تہ شک کٔرِتھ۔ کٲشِرۍ  چھِ
وٲنسہٕ وادو پٮ۪ٹھ پیر سرپرست ٲسۍ  مٕتۍ،
مہجور چھُ ونا ن استانن ،پھیوٗرُس۔  مے
رٔٹۍ پیرن فقیرن تہٕ جوٗگۍ مستانن کھۅر  ، ٲخر ترٲوٕم تھزرس أکِس پٮ۪ٹھ لر مگر  من تھووُم بٮ۪دار، أتۍ گوم اکھ نوو نغمہٕ  کنن ، کنہٕ وان گٔیم زِ صُبحُک واو اوس  باغس یِنہٕ والہ بہارٕچ تہٕ سۅ کالچ شیچھ  ونان۔ یِہے شیچھ چھُ مہجوٗر نظماوان ،  ییمہ سٍتۍ کٲشرٮ۪ن شانہٕ وۅگنیارُک  احساس گنان چُھ، پانس تہٕ پنہٕ نہ تحریکہ  پٮ۪ٹھ پژھ ہُران چھے۔ اَتھ نظمہ منز چھُ  یِنہٕ والہ زمانُک تہٕ تصورتہٕ تصویر۔ "" پگاہ  پھۅلن
وٲرانن پوش، مِلہٕ ژارُک تہٕ بٲے  برادٔری
ہُند حال آسہ یہ زِ کٔنڈۍ کرن  پانَے
پوشن رٲچھ، کانہہ کرنہٕ پوش ژٹہٕ  نُک
جُرتھ، ویرِہچہ پھٹہ ژندٕنُک مُشک  ، ارٕ کھٔلِس کرن دیودارُک پیوند، سٲری  آسَن برابر ، اکھ أکۍ سُند رُت کانچھن  وٲلۍ، بُلبُل بنہ باغُک تاجدار ، وارِلۍ  روزنس اردلس تہٕ شاہ پٲز آسٮ۪س ڈیڈۍ وان،  گانٹن مشہ ماز کھٮ۪نُک عادت، زُو زٲژن  واتہ نہٕ آزار، بالن زٮ۪ون لال، سنگر  مالن وۅپدِ سۅن، اَسمانہٕ وَسہ مۅختہٕ  ، ڈلہٕ منزٕ نیرن جوہر ، وۅلرٕ منز کھسہ  مۅختہٕ
، توسہٕ مٲدانہٕ لگہ چلے جا ﺅ ،  کۅنگہٕ وَٹنہٕ کھُلن کار خانہ ٕ ، تار سرس  تہٕ مارسرس وُزِ آبِ حیات، کٲرۍ گر گژھن  پٲدٕ، تِم شیرن تِژھٕ زٲنہٕ ڈبہٕ یِمن  نہٕ پورِ واو تہٕ نہ نار "" ۔ حُب  الوطنی ہٕندۍ جذبن بدلوو مہجورن معشوق  تام، سٲرٕے کشٔیرِ بنیاے تسُند معشوق ،  اَمہ کہ پرٮ۪تھ چیزُک محبت گنٮ۪و تسٕندِس  رُمَس رُمَس "" گُلشن وطن چھُ سونُے "" نظمہ  ہٕندِس
لفظس لفظس چھُ نُندٕ بانرِک تہٕ  حُب
ِ وطنُک رس پرٮ۪ڈان ۔ مہجوٗرن دیُت  فرقہٕ
وارانہٕ مِلہٕ ژارس پٮ۪ٹھ تہ زور  ، ملہٕ ژارٕکۍ پرٲنۍ واقعات نظمٲوِتھ  دِتُن اکھ أکِس نکھٕ ڈکھہٕ روزٕنٕکِس  جذبس درٮ۪ر  کور  بَٹس پٮ۪ٹھ زُو فدا قُدٕ گوجوٲرۍ اَز  تمے کتھٕ یاد پٲوِو پانہٕ وٲنۍ رٔچھ  سِرج کاکن مسلمان گوبرٕ گرنز دِل  تِتھے پٲٹھۍ مِلہٕ نٲوِو پانہٕ وٲنۍ "" سنگر  مالن
پیوو پراگاش "" وژنس اندر کور مہجوٗرن  اعلان زِ تنبہٕ لنٕچ تہٕ وسواسٕچ چھنہٕ  کانہہ ضروٗرتھ، نوو زمانہٕ چھُ کمٕے دوٗر  ، بس کٔژ تام قدم ، یہ چھُ مہجورن بیاکھ  اہم
وژُن یتھ منز سُہ یِنہٕ والہ وقتُک  ٹاکارٕ
نقیب بٔنِتھ نظرِ گژھان چھُ ، اَتھ  منزچھُ
سُہ کٲشرٮ۪ن تٲکید کران زِ ہرگاہ  تُہۍ
گاٹٕلۍ چھِوٕ مہجورنٮ۪ن نۅکتن سٔنِو  تہٕ
تسٕنزن کتھن کٔرِو پژھ زِ خۅشحٲلی  ہُند
نوو زمانہٕ تہٕ شخصی راجہٕ نِش آزٲدی  ہُند
وق چھُوٕ برس ہانکل ألران۔ یِتھٕ  پٲٹھۍ
چھُ اَمہ تحریکُک مُدا مہجورنہ  تخیُلکہ
اپھروَٹہٕ پٮ۪ٹھٕ اظہارٕکۍ  مٲرۍ
مٔندۍ جامہٕ پٲرِتھ کٲشرٮ۪ن ہٕندِ  پگہٕچ
آش رچھان تہٕ تِمن جوش بخشان۔ "" سنگر  مالن پیوو پراگاش "" وژنٕکۍ نۅم ہوۍ شعر  بوزِتھ
کُس کٲشُر آسہ نہٕ خۅش آیندٕ پگہٕ  ہُک
تصوُر کٔرِتھ شخصی نظامہٕ نِش آزاد  گٔمژِکٔشیرِ
اندر پنُن پان وِسان تہٕ  وۅلسان
وُچھان  بونہ  پٮ۪ٹھ گانٹہ ہُند اول ییلہ والن بُلبُلس  پٲدٕ گژھِ بچہٕ نٕچ آش پوشہ  نوٗل ہوشہ یِن دم سنمبالن سنگر  مالن پیوو پراگاش باغٕکۍ  رینزل وارِ لٮ۪ن گالن  بُلبلہٕ  غم تراو کڈ پکھن واش ییتہ  یور چونُے مذہب پالن سنگر  مالن پیوو پراگاش یا  یہ شعر چھُ مہجوٗرنہ نقیب آسنُک نون  ثبوٗت : نیہہ  گٹہ
گوس بیدار کنن کٔتۍجہ بولُن گوم زونُم  زِ
وندٕ سوریو پرتو تروو سونتہٕ کالن  دپان
بڈشاہ سٕندِس زمانس منز آسہٕ نتھ  سومن "" جین چِرت "" بھٹ اوتارن "" جین ولاس ""  تہٕ
یۅد بٹن "" جین پرکاش "" کٲشِر کتابہٕ  لیچھمٕژ۔
یِم راوِمَژٕ چھے۔ بانا سُر  کتھا
یہ ہُند نُسخہٕ اوس بھنڈارکر اورینٹل  ریسرچ
انسٹیچوٹ پوناکِس محافظ خانس منز۔  یہ
اوس شاردارسم الخطس منز۔ اَمہ برونہہ  اوس
جارج بوہلرس اَمیُک اکھ نُسخہٕ  بیکانیرٕ
اَتھِ آمُت۔  ﴿پُشپ﴾  سۅکھ  دۅکھٕ چرت کتابہ ہُند نسخہٕ تہ اوس جارج  بوہلرس بانا سُر کتھایہ ہٕندِس نسخس  سٍتۍ راجستھانس منز بیکانیر اتھِ آمُت  تہٕ وُنۍکٮ۪ن دپان چھُ پونا بھنڈارکر  اورینٹل ریسرچ انسٹیچوٹس منز۔  دپان
بڈشاہ سٕندۍ دربٲرۍ شٲعر شری ورن  اوس مولانا جامی # ¿  سٕنزِ  یوسف زُلیخایہ سنسکرتس منزترجمہٕ کورمُت  ﴿پُشپ﴾۔  کٲشرِ  ادبُک توٲریخ، ص ۶۳، ایڈیشن اول۔  کٲشرِ  ادبُک توٲریخ، ص ۶۳، ایڈیشن اول۔  مثنوۍ
یو ورٲے چھُ فد ا صٲبُن شعرٕ مجموعہٕ  "" صحیفۂ ناز "" 2006 ءمنز  شایع کرنہٕ آمُت ، یُس غلام نبی ابن فدا  صٲبن ترتیب اوس دیُتمُت۔ لسہٕ خان فدا،  فن، اعتقاد تہٕ رٔوۍیہ ، عنوانس تحت چھُ  اَتھ منز شہزادہ رفیق سُند ، خان صٲبنہ  شٲعری تہٕ تسٕندِس صوفی نظریہ ہس متعلق  اکھ اہم معلومٲتی تہٕ تجزیٲتی مقالہٕ  درٕج۔   مکمل
توٲریخ ؤنِتھ چھُ آزادن اِشارٕ ""  تاریخِ ادبیات کشمیرس "" کُن  "" تاریخ  ادبیات کشمیر "" یہ ناو چھُ تمٔۍ پانہٕ  تہ کینژَن جاین لیوکھمُت۔   حوالہٕ  خٲطرٕ وُچھو "" تذکرئہ شعرائے کشمیر ُک  گۅڈنیُک نسخہٕ،مضمون نگار موتی لال ساقی  ، شیرازٕ 1949ء۔  کٲشرِس  نثر لٮ۪کھنس اوس دس و وتھمُت مثالے بائبلہ  ہُند کٲشُر ترجمہٕ یا نورالدین قٲری سٕندۍ  نثری تصانیف یا میرواعظ محمد یحییٰ سُند  تفسیر پارئہ عم وغٲرٕ اماپوز اکھ مضبوٗط  روایت ٲس نہٕ بارسس آمٕژ۔  یِم  نہٕ پتہٕ درٕج کٔرۍمٕتۍ چھِن۔  تفصیلہٕ خٲطرٕ وُچھِو "" مہجور شنٲسی  ،مرتبہ : محمد  یوسف ٹینگ۔"
kashmirilanguage,GN_Atish_1of3,,,"سرمایہ  تہٕ سام سٲری حقوق چھہ مصنف سٕندِ
ناوٕ محفوظ ﴾ انتساب پنہٕ  نِس
سٮ۪ٹھٕ ہٕے سیود سادٕ تہٕ درویش صفت مٲلۍ  سٕندِ
ناوٕ ییٚمۍ  نم ژم گٲلِتھ پھانپھ لووُس تہٕ گانجہ  بچھِ لوگُس  اللہ  تعالیٰ کٔرۍنس مغفرت﴿آمین﴾ *** "" سرمایہ  تہٕ
سام "" چھے میانٮ۪ن تحقیقی تہٕ تجزیٲتی  مضمونن ہٕنزپوٗنژِم سۅمبرن۔ اتھ منز  چھِ لۅکٕٹۍ بٔڈۍ وُہہ مضمون شٲمِل۔ یِمو  منزٕ کینہہ چھِ آمٕتۍ وِلہ وِلہ سٮ۪منارن  منز
تہٕ کینہہ ریڈیو کشمیر سرینگرٕ پٮ۪ٹھٕ  پرنہٕ۔
اکثر مضمون چھِ رسالن منز شایع  سپدٕۍ
مٕتۍ۔ پٔتۍمٮ۪ن واریہن ؤرۍین  دوران
لیکھنہٕ آمتۍ یم مضمون چھِ ادبی تحقیقس سٍتۍ میانہ یٔژ دِلچسپی ہُند  نتیجہ ۔ وۅمید چھے پرن والٮ۪ن پاتھِ  ییمہ سۅمبرنہ منز دِلچسپ تہٕ معنہ سوو  مواد تِکیازِ اَتھ منزچھِ کینہہ سٲدٕروار  تہٕ تازٕ دریاف چیز یِمن کُن از تام توجہ  اوس نہٕ دِنہٕ آمُت مثالے اکھ نٲدِر نعتِ  شریف ، یتھ متعلق وننہٕ یوان اوس زِ سُہ  چُھ زین العابدین بڈشاہن لیوکھمُت  مگرلیوکھمُت چھُ سعد اللہ سعادتن یا ریشن  تہٕ سُلطانن ہٕندٮ۪ن تعلقاتن متعلق کینہہ  سوالیہ اشارٕ، یِم توجہ منگان چھِ۔ معراج  نامن متعلق سٲدر وار مضمون یا کٲشرٮ۪ن  شٲعرن ہٕنزِ بدیہی گوئی ہٕندۍ نمونہٕ۔  بہر حال یہ کینژھا یَتھ کتابہ منز درٕج  چُھ تہ چُھ کٲشرِ کلچرکٮ۪ن گوشن تام پِلو  کرنُک محض پلہٕ ، تہٕ حتمی فٲصلہٕ تہٕ نہ  ٲخری کو شش ۔ تہ ٲسِتھ تہ چُھس بہٕ ہژرٕ  سان عرضی گُذار زِ وشفہٕ تہٕ سہو گژھن در  گُذر کرنہٕ یِنۍ۔ معروف  کشمیرشناس، قداوارادیب، محقق تہٕ تنقیدنگار  جناب محمدیوسف ٹینگ صٲبن لیکھۍ میانہ  یتھ ادنیٰ کوششہ ہ متعلق توبرکہٕ رٔنگۍ  کینہہ خیالات ، اَمہ باپتھ چُھس بہٕ  تہُند احسان مند، تہنزِ اَمہ خیالہٕ  باؤژ سٍتۍ ہُریوو یتھ مضمونہٕ سۅمبرنہ  بوش تہٕ توش۔ میٲنِس  ڈیلس پٔلِس دیہہ کاڈس ٲس نہٕ ییمہ سومبرنہ  ہٕندِ اشاعتُک و ولہٕ بور تُلنٕچ سامرتھٕے  ، اگرنہٕ میون عزیز ڈاکٹر گُلزار احمد  راتھر
ہٮ۪متھ کرِ ہے اَمِچ اشاعت ٲس نہٕ  مُمکن۔
کتابت کرناونٕچ ، پروٗف پرنٕچ تہٕ  طباعتٕکہ
انتظامٕچ سٲرٕے ذمہٕ وٲری وٲج  تمٔی
نکھٕ ، اَوٕ مۅکھہٕ چُھس تسُند شُکر  گذار
۔ تِمن ادیبن تہٕ محققن ہُند تہ  چُھس
شُکر گذار یِمن ہٕندۍ حوالہٕ اکار  بکار
آمٕتۍ چھِم۔ محمد یوسف میر سُند شکریہ  کرُن
تہ چھُم لٲزِم زِ تِمو کٔر ییمہ  کتابہ
ہٕنز کمپیوٹر کمپوزنگ شوٗبہ دار  پٲٹھۍ،
حالانکہ تِمن پییہ اتھ پٮ۪ٹھ  ژٔر
محنت کرٕنۍ۔ غلام  نبی
آتش کٲشرۍ  پٲٹھۍ چھُ اکھ باون ہار دٔپیُت ،یُس وۅنۍ  زمانچہ وٮ۪وہارٕ تہٕ وٮ۪ستارٕ بدلی  سٍتۍ، بییو یِژھو واریاہو ٲنہٕ واجو ہٕندۍ  پٲٹھۍ ضراب خانہٕ نیبَر گومُت چھُ "" اَسہ  تہٕ
خۅجو چھے یِکہٕ وَٹہٕ مہن ترٲومٕژ ""  مہن
گٔے سۅ کندئہ ناتراش وَن لکٕر یۅسہٕ  جنگلو
منزٕ ژٔٹِتھ دٔریاون تراوَن ٲسۍ  یُتھ
آبہٕ چہ روٲنی سٍتۍ خریدارس نکھٕ  ٲبی
گھاٹھس نِش رٹنہٕ تہٕ وٹنہٕ ییہ ہے  ۔ مہن ٲسۍ حٲکم ، رئیس تہٕ ٹھیکہٕ درے یوت  ہٮ۪کان ژھٲرِتھ گٲرِتھ مگر نہ آسن والٮ۪ن  کتہ جُڑِ ہے مہن ! تِم  ٲسۍ خیٲلی شہتیر نووکھن تہٕ ویرٕوُنِس  آبس تراوان۔ اتھ دراو خواجن راجن ہٕنزِ  مہنہ کھۅتہٕ ژ ۆ ر دار تہٕ از تہ چھے  سانہ
پاپر جازبٲنۍ ہٕنزِ گٕتھِ منز رواں  دواں۔ مطلب  غرض اوسُم یہ زِ بڈٮ۪ن لوٗکن ہٕندۍ پٲٹھۍ  چھے اَسہ عامن خامن تہ جذبن ، گُمانن  تہٕ خیالن ہشے ترایہ گرایہ آسان۔ ہرگاہ  أسۍ تہ تِمن ہُند ناو ہٮ۪وان ہٮ۪وان  پنٕنۍ مہن تراوو ، اَتھ گژھِ نہٕ "" من  ہستم "" ونہٕ ونٕچ ، یتھ انگریزۍ پٲٹھۍ﴿  ﴾ونان  چھِ،
ہانژ لاگنہٕ یِنۍ۔ دپان مشہوٗر  بنگٲلۍ
دٲنشور تہٕ انقلٲبۍ ایم۔ا ین ۔  راے ،  سٕنزِ دانٲیی تہٕ تیز فہمی ہٕنز ٲس  ییژکرٮ۪کھ زِ ہرگاہے تسُند کو نژھ ہم عصر  پنڈت جواہر لال نہرو کُنہ محفلہ  منزگرٮ۪زان آسہ ہے تہٕ اور پییہ ہے ایم  ۔ این ۔ راے وٲتِتھ۔ نہرو جیس ٲسۍ یکدم  طوطہٕ
کلٕنۍ ہٮ۪وان۔ تہٕ سُہ اوس رٲسہٕ  رٲسے
کتھ ژٔٹِتھ دَگ تھاوٕنۍ ہیوان .... غلام  نبی آتش صٲبنہ زیرِ نظر کِتابہ ہنگہٕ  طومار لاگنہٕ وِزِ چھے مےٚ شوٹھس تہ زَن  یِژھٕے وَنن گٲمٕژ۔ مے کم سوادس چھے آتش  صٲبَس سٍتۍ کٲشرِ تحقیق تہٕ تنقیدچہ  براندٕ کنہ پٮ۪ٹھ کُنہ کُنہ لونچہ  مِلہٕ وٕن ہش گژھان .... یہ
چھُ میون سورُے داش نداش مگر تسٕندِ باگہ  بٔرتہ
تہٕ بابرکت قلمُک بس اکھ لمبُکھ  ۔ سُہ چھُ اَمہ علاوٕ اکھ تخلیق کار ،  شٲعر ، ممتاز فوک لورِسٹ، کارِ وۅگُن محقق  تہٕ تنقید نگار، کٲشرٮ۪ن درسی تہٕ نصٲبی  کتابن ہٕنزِ تیٲری تہٕ ترتیب کاری ہُند  مٲہر تہٕ شُرۍ ادبُک زبر تخلیق کار۔ پنہٕ  نِس خاص مٲدانس منزچھُ وُنکٮ۪ن یکتا۔  کٲشرِس منز چھُ فوک لور ہوس شاندارمضمونس  پروفیسر محی الدین حاجنی، سُدرشن کاشکٲری  ، موتی لال ساقی، محمد سُبحان بھگت، ناجی  منور
تہٕ پروفیسر فاروق فیاض تہٕ  ا  پورٕ تہٕ بییہ کینژَو أدیبو ہلم بورمُت۔
مگر آتش صٲبُن  یُتھ
الاو چھُ زیادے پہن شولان۔ میانہ  خیالہٕ
چھُ اَتھ تسٕندِ ذٲتی کمالہٕ علاوٕ  اکھ
ڈیشہ وُن وجہ تہ۔ سُہ گوو یہ زِ  سٲنِس
شہرِ سرینگرس منزلسنہٕ بسنٕکۍ ٹنز  آسنہٕ
باوجود تروو نہٕ تمٔۍ پنُن سۅکھٕ  شُہُل
آدن گام۔ میٲنۍ کِنۍ چھُ سانہ فوک  لورُک
اصل پرستان سانٮ۪ن گامن ہُند رۅنہ  منزلُے۔
گۅڈٕ چھے وۅنۍ سٲنۍ منز اَتھس  سومب
کٔشیر موٹرو ، بسو، ٹرکو تہٕ ٹرینو  چِنۍ پیالہٕ ژٔکِس منز موژرٲومٕژ۔ سۅ کۅس  جاے شاے چھے یتھ نہٕ گاڑٮ۪و تہٕ بسو
سرینگرس  سٍتۍ ٹیب چھے دِژمٕژ۔ ساسہٕ بٔدۍ کٲشرۍ  ، مرد ، زنانہٕ کیو شُرۍ چھِ دۅہس رزق  گارنہٕ
پتہٕ ژھمبرِ رلہٕ وُن بییہ پنُن  گرٕ
شہر یا گام واپس واتان۔ توے زَن چھے  سٲرٕے
کٔشیر اَکھ زیٹھِ زیوٗٹھ سرینگر  بنیمٕژ۔
شہرٕچ بس چھے رحمان راہی سٕنزِ  کتھِ
گامہٕ چہ پژھِ شہرُک شک برابر بٮ۪بہ  منز
واتناوان  مگر  تہ
کٔرِتھ چھِ وُنہ گامن منز تِژھٕ وَن  چھپہٕ
موجود یِمن نہٕ شہرٕچ حٮ۪س آگہی  سزیمٕژ
تہٕ سنیمٕژ چھے۔ تَتہ چھُ وُنہ  صُبحُک
شبنم، وۅندن ہُند سریہہ تہٕ أچھن  ہُند
آب بوزنہٕ یوان تہٕ ڈیشمان ۔ غلام  نبی
آتش چھُ امے ناگہٕ سبزارُک اکھ حِصہٕ۔  سُہ
ٲسۍ تن کالہٕ پگاہ شہرٕ کھسان وسان  مگر
تمٔۍ چھِ پننہ اندرونی تہٕ اصل ارزٔژ  ہٕنز سۅزہٲرۍ گامہٕ سٕے مَنزرٔژھرِتھ  آسان تھؤمٕژ۔ بییہ چھُ مے شوٹھٕ سٕندۍ  پٲٹھۍ تس پنُن گٲمیون وُنہ سٲمِتھ تہ  شیرِتھ۔ یہ چُھ أزۍ کِس  ہاے  فاے  ﴿ Hi Fi ﴾  جہانِ  خرابس منز تسٕندِ پاسہٕ آسنٕچ بٔڈ ضمانت۔  سُہ چھُ پٔزۍکِنۍ اکھ مردِ شریف تہٕ فردِ  معتبر ، یِتھۍ ہوۍ آدم چھِ وۅنۍ زیادٕ  خوابنٕے منز نظرِ گژھان۔ توے چھُم دِل  یژھان زِ تس کر ہاشمس فقیرن یہ مصرعہٕ  گُلہ میوٗٹھ:  لالن  کرے
انبار ، مۅکھتہٕ چھکے دۅژھے لو زیرِ  نظر کتابہ ورق پھِران پھِران گوو مے گۅڈٕ  پننہ زانکٲری منزہُرٮ۪ر تکیازِ صاحبِ  کتابن چھُنہٕ صرف بوسیدٕ پوتھِ نٕے یوت  ہر تَر تُلمُت بلکہ چھُن سانہ تہذیبی  حسابہٕ
کٔشیرِ تازٕ نظرو سٍتۍ نٔوینہٕ  ویوٗر
تُلمُت تہٕ سنبولمُت۔ سُہ چھُ  پہلگام
طرفس کُن بسان تہٕ یہ چھُ کٔشیرِ  منز
پرانہ لسن پتھرِ ہُند سٮ۪ٹھاہ رُستگار  تہٕ
بختاوار علاقہٕ۔ اَتے ٲس دکن کالیج  پونہٕ
ہٕکۍ سنکالیہ ہن برصغیرٕچ گۅڈنِچ  شِشتٕر
تبٕر دریافت کٔرمٕژ۔ از تہ چھِ  اَتھ
طرفس کُن واریاہ پرانہ بسٔتیہ میژِ ہٕندۍ بُرقعہٕ مُژرٲوِتھ سٮ۪ٹھاہ  قدیم تہذیبی نیب ہاوان باوان ۔ اَتھ چھُنہٕ  شکھٕے زِ لیدٕر ِ آرُک یہ بوٹھ اوس سٮ۪ٹھاہ  کالہٕ پٮ۪ٹھٕ انسانہٕ سُند مسکن تہٕ  مالیُن بنیومُت۔  آتش  صٲبس چھُ یہ ڈٮ۪کہٕ بجر زِ علمدارِ کشمیر  حضرت شیخ نورالدینؒ ولی سٕندِس کلامس  سٍتۍ چھے تِمن واریاہ لے۔ اَمہ کتھِ  ہٕنزشہادت چھُ "" شیخ العالمؒ سٕندِس  کلامس
منز کٔشیرِ "" ناوُک تِہُند مقالہٕ ۔ زیرِنظر  کتابہ ہُند دسلٲبۍ مضمون چھُ یٔہے میٖٹھ  کتھ بییہ ہن میٹھہٕ راوان تہٕ زیٹھہٕ  راوان۔ بہٕ گوس یہ وُچھِتھ سٮ۪ٹھاہ بشاش  زِ آتش صٲب ہوۍ صاحبِ نظر تہٕ صاحبِ دِل  ادیبن تہ چھُ علمدارِ کشمیرؒ پنہٕ نِس  درست
نظریٲتی تہٕ عمرٲنی پوت منظرس منز  پرٮ۪زنوومُت
تہٕ پریزلوومُت ، یعنی حضرت  علمدارؒ
ٲسۍ اسلامہٕ کہ شرعی روپکۍ  علمدارؒ
تہٕ بارستہٕ پرہیز گار تہٕ توٲریخن  یُس
خطِ ارشاد تِمن حضرت میر محمد ہمدانیؒ  سٕندِ
بابرکت اَتھٕ سپُرد کورمُت چھُ،  تِہُند
کردار تہٕ کلام دۅشوَے چھِ تمِچ  شہادت
پیش کران۔ توے تِمن ویدانت یا بییہ کُنہ رلہٕ مِلہٕ عقیدٕکۍ جندٕ لاگٕنۍ  چھُ تہندِس نورٲنی وجودس دولہٕ نظرو  وُچھنس برابر۔ د  ویم کتَھ زِ لل ماجہ متعلق آتش صٲبنس  خیالس سٍتۍ چھُ مے اتفاق تہٕ عبدالوہاب  شایق سٕندِس دٲیرٲوِمٕتس سٍتۍ اختلاف۔  یہ چھے اکھ سیز پٔز کتھ زِ ییلہ زاشُر  نورالدین اوسنہٕ ماجہ ہٕنز دۅدٕ بب رٹان۔  تمہ وِزِ آیہ لل دٮ۪د کٔشیرِ ہٕندِ  ارِدرِ گیان تہٕ عرفانُک مۅمہٕ دام ہٮ۪تھ  یُس أمۍ ازلہٕ مقبولن یکدم قبول کور  ۔ لل دٮ۪دِ یُس خۅش یِوُن گرینز معصوم  شُرِس
کوٚر تَتھ منز کوتاہ ٹاٹھ نیار ،  ماجنیار
تہٕ راستی چھے بریژھٕ بریژھٕ  کران۔ "" چےٚ  مالہ
چےٚ ، زٮ۪نہٕ مندچھوکھ نہٕ تہٕ چیٚنہٕ  چھُکھ
مندچھان ! "" بییہ
چھے یہ ہم عصر لُکہٕ باوتھ تہ اصل کٲشرِ  زبٲنۍ منزٕے۔ ژورِ ہتہ وُہرۍ امے واقعہٕ  ہُک یُس بیان عبدالوہاب شایق "" شاہ نامۂ کشمیر  ""  لیکھِتھ کران چھُ ، سُہ چھُ دۅیو وجہو  کِنۍ تھُرمُت باسان۔ اول چھُ اتھ وۅپر  زبٲنۍ ہُندجامہٕ ؤلِتھ۔ د ویم زِ اَتھ  منزچھُ سیود سادٕ تہٕ دۅہدشُرک ہیوٗ پزر  بلاوجہ بالافطری بناونہٕ آمُت۔ یعنی لل  ماجہ تراوِ شُرۍ سٕندِس دہانس منز زٕ  اونگجہ
تہٕ تِموٕے منز دراو دۅد۔ نتہٕ  چھا
سانٮ۪ن بُزرگن ،یِم بہرحال گۅڈٕ آدم  رنگہٕ تہٕ آدم انہارے ٲسۍ، بالا فطری کتھن  ہٕنز کم قلایہ گنڈنہٕ آمٕژ۔ زِ أکِس  پٔزِس تہٕ سیدِس معاملس لاگو أسۍ خواہ  مخواہٕکۍ انزٲلۍ تہٕ دۅن تہذیبی ملرن  ہٕندِس نالہٕ مٔتِس گنڈو زورٕ سوٚتھۍ۔  ہرگاہ شایق احتیاطہٕ کنۍ پِستان نہ ہاونُک  التزام چھُ کران مگر تس کیازِ چھُنہٕ  ژٮ۪تس پٮ۪وان زِ لل موج چھے پانے اعلان  کران زِ پننہ مقدس مژرٕکۍ دٔلۍ ترٲوِتھ  درایہ سۅننگے نژنہ یوتام نہٕ تس شاہ  ہمدانس ؒ ہیوٗ مردِ کٲمل بُتھِ پیوو تہٕ  اَدٕ درایہ کاندٕرۍ سٕندِ توندرٕ منزٕ  پۅشاک لٲگِتھ۔ آتش  صٲبن چھے یَتھ کتابہ منز واریاہن تِمن  نیاین دوٗر بین لٲجمٕژ یِم کٔشیرِ ہٕندِس  مالا مال تٲریخس منزوُنہ اصل آگہی ہٕنز  صداقت
چھِ ژھاران۔ گۅڈٕ چھُ علم توٲریخ  آدنہٕ
پٮ۪ٹھے پزرک درپن بننہٕ بجایہ ذٲتی تۯاین گۯاین ہُند ٲنہٕ بناونہٕ آمُت  تہٕ لیکھن وول چھُ قلم طبقٲتی تہٕ ذٲتی  تعصباتن ہٕندِس مِلہ ہوکس منز وزنٲوِتھ  لیکھان۔ یہ نظر بندی ختم کرنٕچ ضرورتھ  چھے امہ باپتھ زِ اصل پزر ، ہرگاہے  توٲریخس
منز اَمہ ناوٕچ کانہہ نۅدرتھ  آسان
تہ چھے ،  تہٕ  توٲریخ
گژھِ نہ چھۅر چھۅر کران روزُن۔  آتش
صٲب چھُ پنُن قلم زَن شوٗژ لیدرٕ وانہ  سٍتۍ
چھٔلِتھ لیکھان تہٕ توے چھے تمٔۍ  سٕنز
اکثر رایہ اعتبارس نکھٕ نکھٕ آسان۔  نُندٕؒ ریوش تہٕ بڈشاہ سٕندِس نظریٲتی  ٹکراوس چھُ تمٔۍ نٔو تُلٲنی کٔرِتھ اکھ  نوو نظرِ کون عطا کورمُت ۔ آتش صٲبن چھُ  زٲنہٕ شاہ صٲبنہ لداخ جلاوطنی ہٕنز پُشنے  کٔرِتھ اَتھ بییہ ہن درٮ۪ر کورمُت ۔ اَتھ  واد کرن وٲلۍ چھ سوال کران زِ تیلہ کیازِ  کرہے پانہٕ بڈشاہ علمدارِؒ کشمیر سٕندِس  جنازس
منز شمولیت ۔ اتھ چھُ جواب زِعلمدارسؒ  ٲس
ییژ عوٲمی مقبولیت تہٕ یژھ پژھ زِ  بڈشاہس
آسہ پننہ سیاست گٔری کنس تل و  ونمُت
زِ یِتھِس اہم موقس پٮ۪ٹھ الگ روزنہٕ  سٍتۍ
اَنہ ِ سُہ پننہ بڈشٲہی کوس۔ مقابلہٕ  کرنُک
چھُنہٕ منشا مگر أکِس ہمکال توٲریخی  واقعہٕ
ہس کُن اشارٕکرنہٕ سٍتۍ ماگژھِ  کتھِ
ہٕنز کۅتھ واضح ۔ پرانہ سرحدی صوبُک  خان
عبدالغفار خان روٗد وُمبرِ وُمبران  پاکستٲنی
سلطنتس سٍتۍ پنجہ آزمائی کران  تہٕ
شُراہ سداہ ؤری گُذرٲوِن تِہندٮ۪ن  جیل
خانن منز۔ خاص طور اوس سُہ پٲکستانہٕ  کِس
فوجی حکمران جنرل ضیاالحقس دۅن أچھن  کھران۔
مگر ییلہ سُہ تسٕندِسٕے راجس منز  رحمتِ
حق گوو،  ہندوستانہٕ  پٮ۪ٹھٕ
گوو وزیرِ اعظم راجیو گاندھی پوشہ  ہلم
ہٮ۪تھ تہٕ پشاورس منز اوس جنرل ضیاالحق  گۅڈنچہ
صفہ منز جنازس منز شٲمِل۔ کِتابہ  منز چھُ آتش صٲبن سونتۍ پنڈتٕنِس کٲشُر۔  فارسی نصابس متعلق اہم مضمون لیوٗکھمُت  ، اَمِچ توٲریخی تہٕ تحقیقی اہمیت چھے  ٲسۍ
تھٕے مگر یُتھ نٲدِر چیز ژھٲرِتھ  گٲرِتھ
لبُن تہٕ ہمیشہ باپتھ محفوٗظ  کرُن
چھُ بجایہ خۅد واریاہ اہم ۔ کٲشرۍ  پٲٹھۍ
فارسی لفظہٕ بدلی ہُندیہ موازنہٕ  چھُ
واریاہ کتھٕ ننٔۍ راوان۔ یہ چھے  بیاکھ
کتھ زِ سوٗنتۍ پنڈتس چھِ قدمس قدمس  پٮ۪ٹھ
کھوندۍ لگان۔ مثالے سُہ چھُ ونان  زِ
عقرب گوو گُنس﴿کٲشُر﴾،مگر  سارِنٕے
چُھ پے زِعقرب گوو بِچ﴿ Scropion ﴾  ۔  سُہ
چھُ ونان زِ کریم گوو سنگ پُشت مگر  فارسی
وٲلۍ چھِ سنگ پُشت کٔچھوس ونان۔  کٔچھوٕ
چُھنہٕ کٔشیرِ منز آسانٕے مگرکریم  یعنی
مگر مچھ اوس کٲشرٮ۪ن سرن تلاون  منزکھونکھُن
مُژراوان۔ وۅنۍ چھُ واریاہن  بیین
زُوذٲژن ہٕندۍ پٲٹھۍ نابوٗد گومُت۔  سرن
نہٕ وۅنۍ پنُن سترِ عورت کرنہٕ خٲطرٕ  آب،
کریم یا کریل کتہ روزِہے ؟ یِتھے  کٔنۍ
سوٗنتۍ پنڈتُن ٹنگس امروٗد تہٕ ٹانچن  امرودَک
وَنُن گوو شِلوتس گِلہ وِتھ واٹُن  ۔ مٲنشہ کرٲڑِ "" نانِ شیر "" وَنُن چھُ  دِلچسپ
مگر یہ ترِنہٕ کٲشُر نہ زانن  والٮ۪ن
فِکرے ۔ سونتۍ پنڈت چھُ "" ییزار ""  یعنی "" شلوارس """" زنگہٕ بستوٗر "" لیکھان۔  اَمہ
سٍتۍ چھُ فِکر تران زِ کُنوُہمہ  صٔدی
تام تہ ٲس نہٕ کٲشرٮ۪ن بٹن اَمِچ  خبرٕے
تہٕ کٲشرٮ۪ن لوگ ییزار مسلمانوے ۔  سوٗنتۍ
پنڈت چھُ غلط ونان زِ سٲد گوو دولت  مند۔سٲد
چھِ سیدِس ونان  تہٕ تِم ما آسہٕ ہن پننہ خاندٲنی وجاہتہٕ  کِنۍ تمٔۍ سٕندِ وقتہٕ ہارٕ دیارٕ وٲلۍ۔  اتھ پٮ۪ٹھ چھُ واریاہ لیکھُن ممکن  مگروُنکٮ۪س چھُنہٕ وار۔ اکھ  کتَھ چھم قلمہٕ پیتِس پٮ۪ٹھ چھۅرٕ چھۅرٕ  کران۔ دِل چھُم یژھان لیکھِتھ تھاوٕہن  تکیازِ یژھ کتھ وٮ۪پہ تہ آتش صٲب ہوِس  کٲشرِس زباندان سٕندِس دامانس منزٕے۔  کٲشرۍ چھِ زنانن ہٕندِس مقٲمی رقصس غلط  العام بنٲوِتھ "" ر وہ "" ونان، ییلہ آتش  صٲبٕنۍ
مۅہر تہ اتھ پییہ یہ ما گژھِ  برونہہ
کُن سَند بٔنِتھ۔ دراصل چھُ  یہ "" ر ۆ ب "" ﴾کرُن۔  ر ۆ ب
گوو سُہ ڈُلووم دٲیرٕ یُس کٲنسہ  کٲنسہ
خوبصوٗرت کورِ وُٹھ کُملاونہٕ  وِزِ
دۅن رخسارن نِش پھۅلان چھُ۔ یہ چھُ  کینژنٕے
خوب روین قدرتُک زیور تورے سٍتۍ  آسان
، یۅہے آوٕلٕنۍ چالہ ہیوٗ  ﴿کٔشیرِ  ہٕندِس
توٲریخس منزتہ آسن خبر کٍتٮ۪ن  بادشاہن
ہٕندۍ تخت و تاج یِتھٕ نٕے آولٕنٮ۪ن  منزوُکراونہٕ
آمٕتۍ۔ خبر گۅڈنِکہ سٕے  ملاقاتس
منز ماو ۆ ل یوسُف شاہ تہ حبہ  خوتونہ
ہٕندۍ اَمی آولٕنۍ !  پٲٹھۍ چھِ اَتھ﴿ Dimple ﴾  ونان  تہٕ ڈمپل چھُ کورٮ۪ن ہُند اکھ دِلکش ناو  تہ مثلن فلم بوبی ہٕنز ڈمپل کپاڈیہ ، تس  چھنہٕ پانس یہ عطٲیی مگر شرمیلا ٹیگور  تہٕ أزچہ پریتی زنٹا یہ سٕندٮ۪ن روین  پٮ۪ٹھ چھُ یہ از تہ وُچھن والٮ۪ن آولُن  أنِتھ گتہٕ گیوٗر کرناوان۔ اَسہ کٲشرٮ۪و  چھُ
یہ پننہ بتہٕ ترامہ تہ سجوومُت  ، بتہٕ ر ۆ ب ، تیُتھُے گول تہٕ سڈول ۔حٲرٲنی  چھے
اُردو تہٕ ہندی ہشو زبانو چھُ اَتھ  "" گڈھے "" ہیوٗ پھُہُر تہٕ پھیشُل ناو  دیُتمُت ، تِمن ما اوس کانہہ آنند وردھن  سمکھیوومُت۔  صاحب  ِ "" باغِ
سلیمان "" میر سعد اللہ سعادت شاہ  آبادی سُند نٲدِر نعتِ شریف چھُنہٕ صِرف  زیر نظر کتابہ ہٕنزے یٲژ شوٗب بلکہ کٲشرٮ۪ن
ہٕندِ باپتھ حُبِ رسول تہٕ عقیدتُک  پوشہ
گوند، اَمکۍ ژور مٲرۍ مٔندۍ کٲشِرۍ  شعر
چھِ کٲشرِ زبٲنۍ توش تہٕ بوش عطا کران  ، یُتھ مۅلُل نعت دریافت کٔرِتھ محفوٗظ  کرُن چُھ خاص تحقیقی اہمیت تھاوان ۔ آتش  صٲبن
چھُ جدید اکھتُے ہم کال دورٕ کٮ۪ن  کینژَن
ادیبن تہٕ شٲعرن مثلن مہجور،  عبدالاحد
آزاد، لسہٕ خانِ فدا، مرزا عٲرف  ، امین کامل ، مرغوب بانہالی سٕنزِ شٲعری  تہٕ کُلہُم کنٹِر بیوٗشنَس متعلق مضمونن  منزکُنہ تعارُفی تہٕ کُنہ تنقیدی راین  ہُند اظہار کورمُت۔ عبدالاحد آزادس متعلق  مضمون چھُ پزی آتش  صٲبُن
تحقیقی ذوق وشوق تہٕ بل بِتُر پیش  کران۔
فٲضِل مضمون نگارن چھُ ہر لحاظہٕ  کٲشرِس
ادبس دامنس لاد مُژرٲوِتھ واش  کوڈمُت۔
کٲشرِ بدیہہ گوئی پٮ۪ٹھ تمٔۍ  سُند
مضمون چھُ از تام کُن تہٕ کیول تہٕ  واریاہ
دِل رنز ناون وول۔ کٲشرٮ۪ن معراج  نامن
پٮ۪ٹھ تسُند مقالہٕ چھُ نہٕ تِہندُے  یوت
علمی عبور ہاوان بلکہ اَتھ خاص شعرٕ  ذٲژ
منزکٲشرِ زبٲنۍ ہٕنز خۅش نظری تہٕ  خۅش
فکری ظٲہرکران۔ییتۍ باون ہار تہٕ  رنگہٕ
ؤلۍمعراج نامہٕ اَسہ کٲشرِس  منزچھِ
تہ وُچھِتھ ییہ اُردو ہشن بجن  زبانن
تہ رشک ۔ سانٮ۪ن ہمسایہ بولٮ۪ن  ہٕنزچھنہٕ
کتھٕے ۔ آتش صٲبُن یہ مضمون  تہ
چھُ سٲدر وار تہٕ سکل انہار۔آتش صٲبُن  کٲشرِ
زبٲنۍ منز مثنوی صِنفہ ہٕندِس  ابتداہس،
ارتقاہس ، سماجی تہٕ ادبی ضرورتس  تہٕ
توٲریخی اہمیتس متعلق مضمون چھُ  سٮ۪ٹھاہ
پُرمتن تہٕ مُدلل ، اکھتُے چھکھ  کینژَن
مثنوین تنقیدی سام تہ ہیژمٕژ۔  أکِس
صاحبِ نظر تنقید نگار سٕندۍ پٲٹھۍ  چھکھ
لکھمن کول سٕنزِ مثنوۍیہ بجا طور  تھُر
کھٲجمٕژ تہٕ امیر شاہ نِس سامنامس  مقابلہٕ
وہاب حاجنی سُند شاہ نامہٕ کم  پایہ
مونمُت۔  آتش  صٲبُن نثٕر چھُ ییمہ کتابہ ہٕندِس رنگہٕ  بُشکابس منزپننہ تحقیقی نظرِ ہُند زبر  بِتُر ہاوان تہٕ زوتہٕ ناوان۔ تسٕندِس  أکِس مشتاق قٲری سٕندۍ پٲٹھۍ روزٕ بہ  منگان زِ تسٕندِس وجودس سٍتۍ سٍتۍ روٗزِن  تسٕندِ قلمٕچ روٲنی تہٕ جوٲنی وارٕ کارٕ  تہٕ سُہ روٗزِن مےٚ ہوِٮ۪ن تریشہ ہتٮ۪ن  کِتۍ زانکٲری ہٕندۍ مَس کھٲسۍ یتھے کٔنۍ  ارزان تھاوان، مہجور نہ کتھِ : آفتابٕکۍ  پٲٹھۍ پرٮ۪زلِن دم بدم پیمانہ چون ییمہ  پیش کلامُک قیل و قال گوو ژ ورُے پہن
زیوٗٹھ  تہٕ شاید بے سوم مگر ییلہ عٲلمن تہٕ فٲضلن  ہٕندس دربارس منز تہندٮ۪ن انکشافن ہٕنزِ  آتش بازِ موجود آسن۔ یِمن گندکھ تُج  لاگنہٕ وِزِ چھِ واریہن رنگن ہٕنزٕ زُتنہ  وَہراتھ لگہٕ ؤنی: ژےٚ  چھی گیسوٗ پریشان مے گٔے شہمار نٲلی راولپورہ  ۔سرینگر  محمدیوسف  ٹینگ / 7 جُلے  2011 ٕ کٲشرِ  تمدنُک بالہٕ ہزٲرۍ کٲشرِ  کلچرٕچ دۯمن راٹھ تہ کٍژاہ ورل تہٕ  وُٹھنٮ۪ل واہراوَل مگر سدا بہار چھٚے زِ  اکہ اندٕ چھٚے ژمان تہٕ ژٔمِتھ ہۅکھان  تہٕ بییہ اندٕ چھٚے نوو زایُن پۯاوان،  أمۍ کلچرن وُچھ توٲریخٕکۍ قدیم ترین  دور، أمۍ چییہ ویدانتٕکٮ۪و آگرو تۯیش  ، أمۍ پۯوو بودھ متکٮ۪و ناگو سگ ،اَمی  کلچرچہ
لنجہ پھوٹ شِومت ہیوٗ گب، یمٔۍ  ییتہ
جہار پروو ، کلہُم پٲٹھۍ لٔج فلسفن  تگ،
ریژن ریوایژن کھٔتۍ تہن پٮ۪ٹھ تَہہ، کٍتۍ آرکیٹایپ گٔے سینہٕ بہ سینہٕ اکہ  پُیہ پٮ۪ٹھ بییس پُیہ تان واتان ۔ ٲخرس  پٮ۪ٹھ آو ا ِسلام ،اَمہ دینِ مُبین خٲطرٕ  ٲس ؤرۍیہ وادو پٮ۪ٹھٕ کٔشیرِ ہٕنز وۅپزن  ہار میٔژ بٲجراونہٕ یِنٕچ عمل جٲری ،رسہٕ  رَسہٕ اوس غٲر محسوس پٲٹھۍ واپھ تہٕ ویلہ  سمان، اَتھ بامے فرقہٕ بندی تہٕ تھزِ تہٕ  ؤسۍ پایہ ذٲژن درمیان بٮ۪ن آسنٕکۍ دۅکن  وٲلۍ پھٮ۪ل تہٕ پھیلن دٮ۪ل تُلن وٲلۍ تہٕ  مُفلسن نٮ۪تھ ہٮ۪نہٕ وٲلۍ ہنگدار ذمہٕ  دار ٲسۍ یا بے شُمار ریژن رواجن ہٕنزِ عمل  آوری ہٕندِس بورس تل دبہٕ وٕنہٕ آمٕتۍ  غریب غُربات ، نتہٕ بییہ تہ واریاہ  سمٲجی ، سیٲسی تہٕ اقتصٲدی وجوہات، اماپوز  یہ کتھ چھے ثٮ۪قہٕ زِ کٲشرٮ۪و کور نہٕ  اِسلام کُنہ زور زبردستی سٍتۍ قبول۔ سُلطان  صدرالدین سٕند 1320ءمنز کٔشیرِ ہُند تاج  تہٕ تخت سامنہٕ برونہہ واراہ کال اوس یتھ  مُلکس کُن اِسلامُک آو آو شروع گومُت۔  حتاکہ توٲریخن منز چھُ حمیم نٲوۍ أکِس  عرب مسلمانہٕ سُند ذِکر آمُت زِ ییلہ  محمد بنِ قاسم سٕندِ یلغارٕ وِزِ سندھک  رازٕ د ا ہر شکس قبول کران چھُ تسُند  نیچوو جیا چھُ زُو بچاونہٕ موکھٕ کٔشیرِ  منز ژھیپھ دِنہ واتان تہٕ حمیم چھُ تس  سٍتۍ آسان۔ دپان أمی عرب مسلمانن بسوو  مٔلچہ مر محلہٕ تہٕ اَتہ کٔرٕن اکھ  لۅکٕٹ مسجِد تہ تعمیر ۔ یِتھے پٲٹھۍ چھُ  سُلطان محمود غزنوی تہ کٔشیرِ ہٕندٮ۪ن  سرحدن تاں واتان بلکہ چھُ مورخ حسن شاہ  کھۅیہ
ہٲمۍ رامو ہ ریش سٕندٮ۪ن حالاتن  منزلیوکھمُت
زِمحمودن کٔر کٔشیرِ اندر  چھاوٕنۍ
قٲیم تہٕ راموہ ریشۍ سٕندۍ کمالات  بوٗزِتھ
کورن تس سٍتۍ مُلاقات تہ۔ یا  رازٕ
ہرش دیو چھُ پنہٕ نِس فوجس منز تُرک  مسلمان
کمانڈرن جاے دِوان حتاکہ کلہن  تہ
چھُ اشارٕ دِوان زِ ہرش اوس "" ترُشکا ""  یاں
زِ "" ترُک مسلمان "" اماپوز پزر چھُ  یہ
زِ اسلام اون باضٲبطہٕ پٲٹھۍ ساداتِ  کرامو
کشیرِ، یِمو ساداتِ کرامو اون  ایران
تہٕ وسط ایشیاپٮ۪ٹھٕ تشریف ، یہندِ  دٔسۍ
پھٲلیوو ییتہ اِسلام اماپوز اسلامہٕ  کِس
تصوفی نظامس منز ٲسۍ ایرٲنی اثرات  تہ
شٲمل ، سادات آیہ نوو مذہب ، نوو و  ولُت
، نوِ حرفٔژ ، نٔوۍ طور طریقہٕ، نٔو  زبان
تہٕ کلہُم پٲٹھۍ اکھ بارستہٕ تمدن  ہٮ۪تھ
،یتھ تمدنس منز وسطِ ایشیاہکٮ۪ن  رنگہٕ
رنگہٕ تمدنن ہٕنز خۅش بوے تہ شٲمل ٲس ، روئے زمینٕکۍ تمٔۍ حِصن آسہٕ ویدانت  ، بُدھ مت زرتُشتیت تہٕ نو افلاطونیت  ہشہ
تحریکہٕ تہ چھاوِمژٕ۔ حضراتِ  سادات کرامو کور تبلیغہٕ سٍتۍ اسلامُک  پٲغام سرکٲرۍ ایوانن ،سیٲسی دیوان خانن  تہٕ خۅجہ گرن منز دٲخل ، تِہُند تبلیغ  اوس زیادٕ پہن علمی تہٕ سیٲسی گاچہ  ،ہُپٲرۍ ٲسۍ عام لوٗکھ نہ عربی زانان تہٕ  نہ
فارسی ، گو کہ سادات وٲتۍ گامہ گوم،  اکھ اوس تِمن مقٲمی زبان نہ زانہٕ نُک  مسلہٕ ٹھوٚر پٲدٕ کران ، د وٚیم کتھ ٲس زِ  ِتِم ٲسۍ نہٕ کشیرِ ہنزن ساسہٕ بٔدۍ  ؤری پۯانٮ۪ن ریژن روایژن تہٕ تمدنی یٹن  یلن ، قرارن تہٕ غٲیلن ہٕندۍ پزنہٕ پٲٹھۍ  وٲقف کار،حتیٰ کہ اسلام چھُنہٕ ہرگز  پنہٕ نٮ۪و مقررہ اصولو ڈلہٕ نٕچ آزٲدی  دِوان،اَتہ چھنہٕ ژَٹھ واٹھ کرنٕچ  گُنجٲیش لہٰذا اوس ضروری زِ دٲنشور طبقس  منز
پییہ ہے سید صٲبن علمی بحث تہ کرُن  مگر
عام انسان یَس نفس پالہٕ نٕکۍ ژھۯٹھ  تہٕ
زُوٕنٕکۍ اَرٕ سرٕ ٲسۍ، یُس مذہبی  رسمٕے
یوت عادتہٕ تہٕ مجبوری موکھٕ پالان  اوس
، یُس ناخواندٕ تہٕ بے عٔلم اوس ، اوس  نہٕ
سہل پٲٹھۍبحثہٕ تہٕ علمی بجرٕ سٍتۍ  قٲیل
سپدن وول ، پٮ۪ٹھٕ ییلہ نہٕ سُہ  عٲلِم
و فٲضِل مسلمان صوٗفۍ ین تہٕ ساداتِ  کرامن
ہٕنز زبان تہ سمجھان اوس، پرٮ۪تھ  دورس
منزچھُ پرٮ۪تھ مُلکس منز ناخواندٕ  ، غریب تہٕ حٲکۍ من ہُند ظُلم ژالَن والٮ۪ن  لوٗکن ہُند تعداد واریاہ زیادٕ آسان  ،ہرگاہ زَن یِتھٕ وٕے لُکو ہٕندۍ بارٕ  تعدادن
نٔوِس مذہبس نرِ آلہٕ ناوِ اَتھ  منز
چھُ ساداتن ہٕندِس عٔلمَس سٍتۍ سٍتۍ  سماجی
حالاتن تہ زبردس عمل دخل بلکہ کور ساداتو سیٲسی حلقن منز، بادشہن ،ا  میرن وزیرن منز فوری طور اسلامُک اثر قٲیم  ، یۅسہٕ پٔزۍ پٲٹھۍ اہم ترٮ۪ن کامیٲبی ٲس  ، مگر عام لوٗکھ ، یِمو کُنہ تہ وجہہ  کِنۍ سۅدِلہٕ اسلام قبول کور، ٲسۍ عجیب  صورتِ حالٕکۍ شِکار، تِکیازِ آبٲیی دین  تہٕ ریژن روایٔژن ہٕندِ شکست و ریختُک  عمل وُچھِتھ ٲسۍ تِم ہے بُنگہٕ ، یہ صورتِ  حال ٲس کٲشرٮ۪ن ہٕندِ خٲطرٕ بقولِ محمد  یوسف ٹینگ اکھ Cultural Shock ۔یۅہے  اوس
وق تہٕ ویلہٕ ییلہ ماجہ کٔشیرِ پیوو  حضرتِ
شیخ نور الدین ریشی ہوِس وُشِنۍ  بٮ۪ب،
شِہج کھون تہٕ مُدٕر زٮ۪و تھاون  وٲلِس
ببہٕ سُند حاجتھ ۔یہ بب اوس نو  مسلمن
ہٕنزِ د ویمہ پیرِ ہُند تھَو، ییمۍ  عرفانٕکہ
آگرٕ سگ لوب ،کاڑ کوڈُن ، جُت  جہار
پرووُن تہٕ توٲریخکِس اَتھ اہم موڑس  پٮ۪ٹھ
کٲشرٮ۪ن شِہُل دِنہٕ خٲطرٕ چھج  وہروو۔
حضرتِ شیخ اوس پاسہٕ مسلمان ،  تمٔۍ
اوس حضرتِ سید میر حسین سمنانی سٕندِس  صحبتس
منز روٗزِتھ کسب فیض کورمُت ، مقٲمی  روایٔژن
ہٕندۍ آرکِٹایپ ٲسۍ تِہندِس  ذہٮ۪نس
منزمگر توحید، رسالت تہٕ باقٕے  اسلٲمی
عقٲیدن ہٕندۍ شمع ٲسۍ تِہندِس دِل  و
دماغس منز سادات کرامن ہٕندِ صحبتہٕ  سٍتۍ
روشن سپٕدۍ مٕتۍ۔ دینِ اسلامُک نوٗر  یودوَے
اوت تام ووتمُت چھُ آسان یٔمہ  خٲطرٕ
سید السادات حضرت میر سید علی ہمدانی  ؒتہٕ باقٕے ساداتو کو ششہ تیز کرِمَژٕ  آسہٕ ۔اماپوز عام لوٗکن ہٕندٮ۪ن ذٮ۪ہنن  تام یسلہٕ پٲٹھۍ یہ نوٗر واتناوُن اوس  باقٕے۔ یہ کٲم کٔر حضرت شیخ العالمنؒ  کٔشیرِ منز قدیم زمانہٕ پٮ۪ٹھٕ چلن وٲلِس  ریشی سلسلس تجدید کٔرِتھ تہٕ اسلٲمی ریشُت  اکھ عوٲمی تحریک بنٲوِتھ پیش کرنہٕ سٍتۍ۔  اَمہ تحریکٕکۍ مرکز آے کشٔیرِ ہٕندٮ۪ن  طرفاتن منز قٲیم کرنہٕ، حضرتِ شیخ العالمنؒ  واتہٕ نوو اِسلامُک پاغٲم عوامس واریاہ  نکھٕ یِتھ بلکہ تِمنٕے منزروٗزِتھ ،  تِہنزے
زبٲنۍ منزتِمن تام، یتھ زٮ۪وِ  وٮ۪تھِ
ہٕنز روٲنی تہٕ نیٲوۍ پوشہ نرمی  ٲس
،تس اوس مقٲمی مزازٕ ویود، حضراتِ  ساداتن
تہٕ ریشن ہٕندِس تبلیغس منزٲس  ٹاکارٕ
فرق مگر مقصد اوس کُنُے یاں زِ دینِ  مُبینُک
پھٲلاو ، حض شیخن دیُت عٔلمہٕ  کھۅتہٕ
ژور زور عملہ پٮ۪ٹھ ،ذات پات،  خشمکٲری
ہاو باو، دُپن دلٲزی تہٕ شِکم  پرستی
کرٕن نفرت، توٲریخکِس اَتھ موڑس  پٮ۪ٹھ
دِیتُن پرتہٕ پان ہیوٕے زانہٕ نس  پٮ۪ٹھ
زور۔ کٕٹہٕ پیرن، اَپزٮ۪ن عٲلۍمن  تہٕ
ٹھبابہٕ درویشن پٮ۪ٹھ چلٲوِن طنزٕکۍ  تیر،
ہرگاہ نہٕ تسٕندِس وقتس منز اَمہ  قسمٕکۍ
لوٗکھ موجو ٗد آسہٕ ہن تسٕندٮ۪ن  شرُکٮ۪ن
منزکیازِ آسہ ہا تیلہ تِمن  ہُند
ذِکر سپُدمُت ! ساروٕے  کھۅتہٕ اہم کتھ چھے زِ تمٔۍ دیُت بٲے  برادٔری تہٕ پانہٕ وٲنۍ اَتھٕ واسس پٮ۪ٹھ  سخ زور ، تسُندفرمان چھُ زِ پَرٕدۍ سُند  مُہمِ پانس ہیون تہٕ بوچھ کھیاوُن چاوُن  چھِ بٔڈ بہودُری ، اکھ أکۍ سُند دۅکھ  سۅکھ ژینُن تہٕ تَتھ منز شریکھ سپدُن،  ہمسایہ سٕندۍ حقوق ادا کرٕنۍ، وۅپر  زنانہ کُن نہٕ أچھ تُلنہ ، پوژھ  رَنزناوُن، ماحول صاف تھاوُن ، کٲنسہ  پٮ۪ٹھ نہٕ ظُلم کرُن، کٲنسہ ہُندحق نہٕ  کھیون ،کم زبانن تہٕ نیکلٮ۪ن نہٕ نیتھ  تُلن ، یِمن بنیٲدی انسٲنی تہٕ اخلٲقی  قدرن پٮ۪ٹھ چھُ حض شیخنؒ زور دیتمُت ، یِم  قدرٕ چھے قریب قریب سارِنٕے مذہبن منز  مُشترک ، تہٕ یِم چھے اسلٲمی اخلاقیات  چہ تہ بُنیٲدی قدرٕ، توحیدُک تصور اوس  برونہٕے شِومتس منزموجود، شِومتس منز ٲس  پۅتٕلۍ پوٗزا تہ منع ، اسلامن کور کٔشیرِ  وٲتِتھ رسالتُک تہٕ ٲخرتس پٮ۪ٹھ پژھ آسہٕ  نُک اِضافہٕ ،حض شیخن دیُت نرمی تہٕ میچھرٕ  سان عملی طور یِمن چیزن پٮ۪ٹھ زور، تہٕ  بلالحاظہ مذہب، دٕے تہٕ حسد ترٲوِتھ  ژٕھننس دِژکھ اہمیت ، فرمووُکھ زِ ہیوند  ٲسۍ تن یا مسلمان، کانہہ مَہ دِینِ دِلس  منز عداوتہٕ پُژھۍ دٕے تہٕ نفرتس جاے   أکِس  مٲلِس
ماجہ ہٕندین یِمن  دٕے ترٲوٕتھ تہٕ کیاے مسلمانن  کیاوٕ ہٮ۪ندٮ۪ن کربندن  توشہ خداے حالانکہ  پۅختہٕ مسلمان آسنہٕ کِنۍ چھُ کلام شیخ  اسلامُک ٲنہٕ ،کٔشیرِ منز آو اَتھ کلامَس  کٲشُر قرآن وننہٕ، ییلہ سُہ ونان چھُ زِ  "" ہٮ۪ندٮ۪ن ہٕنزٕ کامہ ترٲوۍتو "" تمہ  وِزِ
چھُ سُہ مسلمان مُبلغ سُند فرض  پوٗرٕ
کران ، اماپوز ییلہ ویژھناوان چھُ  زِ
پوز مسلمان کُس گوو یاں زِسُہ گژھِ  حلال
خور آسُن ، سُہ گژھِ نہٕ پننٮ۪ن یا  وۅپرن
مسلمانن یا غٲر مسلمن پٮ۪ٹھ ظُلم  کرُن،
یا یہ مقبول عام د وٚپ یُس تٔسۍ  کُن
منسوب چھُ زِ "" کریہ کھۅتہٕ چھُ  انصاف
بوڈ "" تسُند کلام چھُ پھِرۍ پھِرۍ  یاد پاوان زِ مسلمانس پزِنہٕ خشم کرُن،  کروٗد چھُ عبادتس ناش کراں۔  کروٗدٕے  سوٗد راوی پانس کروٗدٕے  کرے
تہٕ کارن دزے کروٗدٕے  ژوٗر پییی خزانس  کروٗد  نو مسلمانس پزے صٲحب  سٍتۍ ییی مہمانس تِہنزِ  لۅلرِ
کینژھا دِزے یہ دِکھ پرس تی چھُے پانس کروٗد  نو مسلمانس پزے تبلیغہٕ  کہ اَمہ نرم تہٕ شیہلہ طریقہٕ سٍتۍ  یتھ منز علمی طُم طراق تہٕ بحثابحثی ہٕنز  گُنجٲیشی ٲس نہٕ، لوب کٲشریو ، نو مسلموتہٕ  غٲر مسلموحض شیخسؒ نِش پانہٕ نیار ،یِم  غٲر مسلم وُنہ تہ غٲر یقینیتٕکۍ تہٕ  کنفوجنٕکۍ confusion شِکارٲسۍ  ، تِم آے حض شیخس تہٕ باقٕے ریشن نکھٕ ،ا  سلام
کورُکھ قبول ریشن ہٕنز نرمی، سادٕگی، انکسٲری تہٕ بٲے برادری ہٕنزِ تعلیمہ  کٔرۍ تِم زبردس مُتٲثر ،یتھٕ پٲٹھۍ سندور  کٲشرِٮ۪و تمہ کلچرل شاکہٕ Cultural
Shock نِش،  یُس دۅن تمدنُن ہٕندِ اکھ أکِس سٍتۍ  مُتصٲدم سپدنہٕ کہ خطرٕ رنگۍ محسوس  کرنہٕ آیوو تہٕ یُس تصادُم سپدنے آو نہٕ  دِنہٕ۔ یودوَے  زَن ساداتِ کرامن تہٕ ریشن ہٕندِس طرز  تبلیغس منز فرق ٲس مگر ساداتن تہٕ ریشن  درمیان اوس نہٕ کانہہ ٹکراو، 14 رجب 814 ھ  منزیُس خطِ ارشاد بٲنی مسلمانی حضرت میر  سید علی ہمدانیؒ سٕندۍ فرزندِ ارجمند  حضرت میر محمد ہمدانی ؒ صٲبن حض شیخس عطا  کور ،تتھ منز چُھ حض شیخ سٕندٮ۪ن کمالاتن  ہُند اعتراف کران حضرت میر محمدہمدانی ؒ  تٔمِس کبروی سلسلس منز دٲخل سپدنُک اجازت  دِوان،اَمہ توٲریخی دستاویز کھۅتہٕ کیا  ثبوت ہیکہ ٲسِتھ ساداتن تہٕ ریشن ہٕندٮ۪ن  رٔتٮ۪ن تعلقاتن متعلق ،وۅں گو علماءسو  کتھ زمانس تہٕ کتھ سماجس منز چھِنہٕ آسان،  تِمن ہٕنز کتھ چھے وکھرٕ ۔ یہ تہ چھِ  کتھ زِکینہہ سادات چھِ حض شیخسؒ نِش  روحٲنی تربیت تہ حٲصِل کران ۔مثلن حضرت  بابا غلام الدین ، حضرت سید عالی بلخیؒ ۔ شمس  العارفین شیخ العالم حضرت شیخ نور الدینؒ  ریشی چھُ کٔشیرِ ہُند علمدار ، اَمِچ  بشارت آے روایتہٕ مُطٲبق حض شیخ سٕندِس  ٹٲٹھِس خلیفس حضرت بابا نصرالدینس خابس  منز دِنہٕ، اَتھ علمہ تَل چھ ِ سٲری  کٲشِرۍ بامے تِم مسلمان چھِ یاہیندۍ  پرٮ۪تھ کٲنسہ کٲشرس چھِ حض شیخ سٕنز یژھ  پژھ ،تسُند عقیدت تہٕ احترام ، اماپوز  یِتھے پٲٹھۍ چھے شِومتٕچ قٲیِل تہٕ موثر  ترجمان شِو یو گٕنۍ للہٕ ایشوری تہ پرٮ۪تھ  کٲنسہ کٲشِرۍ سٕندۍ خٲطرٕقٲبلِ احترام  ، حتاکہ کٲشرٮ۪و دیت تس بلا لحاظہ مذہب  و
مِلت سارِنٕے ہٕنز "" دٮ۪د "" ؤنِتھ زبردس  احترام
تہٕ عقیدت ،سٲری چھِ تس "" لل دٮ۪د ""  ناوے
زانان۔ حضرتِ شیخ العالمؒ تہٕ للہٕ  دٮ۪دِ
ہٕندِس تعلقس متعلق یُس سِرسوو  استعارٕ
بلکہ اسطور کٔشیرِ اندر عام  چھُ ، زِزٮ۪نہٕ وِزِ رٔٹ نہٕ حض شیخن سٔدرٕ  ماجہ ہٕنز بب تہٕ للہٕ دٮ۪دِ اون تشریف،  ترٲونس پنٕنۍ بب دہانس حالانکہ عبدالوہاب  شایق چھُ لٮ۪کھان زِ للہٕ دٮ۪دِ دِژ حض  شیخس اونگٕج ژٕہٕنۍ تہٕ وونہٕ نس __ زٮ۪نہٕ  مند
چھوکھ نہٕ تہٕ چنہٕ چھُکھ مندچھان"" أتی  چوو
حض شیخن دۅد ، سُہ چھُ کٲشرِ قدیم تمدن  چہ
بٲطن پسند ترایہ ہُند ترجمان تہٕ  یہ
اسطوٗر چُھ نٔوِس تہٕ پرٲنِس درمیان  کانُل
تاران، اَتھ واقہٕ ہس چھُ عقیدتُک  یوٗت
د ور ڈوکھ زِ اَمہ کِس پوز آسہٕ نس  یا
نہ آسہٕ نس پٮ۪ٹھ ہیوک نہٕ کٲنسہ سوال  تُلِتھ۔
لل دیدِ ہٕندِ فیضانُک چھُ پانہٕ  حض
شیخ اعتراف کران :  تس  پدمان
پورچہ للے  تمہ  گلہ گلے امرٮ۪ت چو سۅ  سٲنۍ اوتار لۅلے تیُتھ  مے
ور دِتو دِو تہٕ  عبدالوہاب شایق تہ چھُ یہ واقہٕ نظماوان  یِتھٕ پٲٹھۍ  : زِپستانِ  مادر نہ نوشید شیر بہ  طفلی
زِ شیخ آمدہ کارِ پیر لَلہ  عارفہ درکنارش گرفت بہ  انگشت
شیرش بداد اے شگُفت دو  انگشت بی بی دوپستان شُدہ لبن  در
گلویش ازاں آمدہ مسلمان  تذکرٕ نگارو کٔر لل دٮ۪د "" للَہ عارفہ ""  ؤنِتھ
یاد تہٕ ہیندٮ۪و دیُت حضرت شیخ  العالمسؒ
اعتمادٕ، اعتقادٕ تہٕ احترامہٕ  پُژھۍ "" سہزانند "" ہیوٗ معنہ سوو تہٕ  منہٕ
مون ناو ، سہزیا سہج چھُ خۅد بیدٲری  ہُند
سُہ مقام یٔتہ پان تہٕ وۅندٕ اکی  رایہ
ترایہ پکن، بودھ چھِ اَتھ سُہ  مرتبہٕ
مانان یٔتہ نِروانہٕ باپتھ وَتھ  پانے
ہموار سپدان چھِ، شِومتس منزچھِ یہ سَہ فطری حالتھ،یتھ منز خۅد آگہی تہٕ آتما  ہم نام بنان چھِ، حض شیخن تہ چھُ یہ لفٕظ  پنہٕ نٮ۪ن شروکٮ۪ن منز کٔہۍ یاہ لٹہ  ورتوومُت ، آنند گواطمینانِ قلب لٔبِتھ  ابدی سروٗد پراوُن ، بودھ چھِ اَتھ
نِروانہٕ  پتہٕ پٲدٕ سپدن واجینۍ حالتھ مانان،  پروفیسر کٲشی ناتھ دَر چھُ "" سہزانند ""  ناوس
متعلق لیکھان :  "" کٲشرٮ۪و  پنڈۍتو
کور حضرت ِ شیخ العالمسؒ "" سہزانند ""  ہیوٗ
میوٗٹھ ناو ، آنند دِشا یا ذہنی حالتھ  چھے
تنترن ، بودھ دھرمس ، شومتس تہٕ ویدانتس  ہشی
ترایہ ٹٲٹھ تہٕ میٖٹھ ، اوے بنیوو  یہ سہزا نند ناو سانہ کلچرک قدیم زمانہٕ  پٮ۪ٹھٕ از تام اکھ نمایندٕ،سانہ کلچرچہ  وٮ۪تھِ گو اکہ نوِ یارٕ بلُک اضافہٕ  ،اَتھ روٗمٲنی وتہ پٮ۪ٹھ کھٔژ بیاکھ  میلہٕ
پٔٹ ، یہ اوس اِسلامُک نافراموش  دیُت
أکۍ بہلہ پایہ انسانن ،أکۍ  باکمال
مسلمانن کور امیُک دسلابہٕ ""  ﴿شیرازٕ  نُندٕ
ریوش نمبر ص 35﴾ ٭٭٭ کتاب  نامہٕ : 1۔  شمس العارفین ،شیخ العالم شش صدسالہ  تقریبات کمیٹی سرینگر 2۔  شیرازہ
نُندٕ ریوش نمبر 3۔  بُرج
نور، شیخ العالم شش صدسالہ تقریبات  کمیٹی
سرینگر 4۔  شیخ العالم ،شش صد سالہ تقریبات کمیٹی 5۔  کلیات
شیخ العالم،کلچرل اکادمی۔ ﴿ 1 ﴾ مطلعِ  نور و مخزنِ اسرار  مفخرِ  ریشیانِ نیکو کار زین  الدینؒ آنکہ مست عرفان بود ساقی # ¿  بزم  مے
پرستان بود  ﴿ریشی  نامہ ، ملا بہاو الدین متو﴾ شینہٕ  دستار گٔنڈۍ گٔنڈۍ تھدم تھدٮ۪ن بالن ہٕنزِ  کۅچھِ منز کٔشیرِ ہُند پوشہ پتھُر ، چھُ  ساسہٕ بدٮ۪و ؤرۍیو پٮ۪ٹھٕ رنگہٕ رنگہٕ  مذہبن ، عقیدن تہٕ تہذیبن ہُند مانٹھال  روٗدمُت ۔ أمۍ وُچھ ما قبل توٲریخٕکۍ  اسطوٗری، دیومالٲیی تہٕ خرافٲتی دور تہ،  یہ چھُ ستی سر تہ کشپ مر ، تہٕ باغِ  سلیمان تہ۔ اَمہ کٮ۪و بسکینو تُل ویدن،  سوٗترن تہٕ پوٗرانن تہ ہر تر تہٕ دپان  ایرٲنۍ زرتشتیتچن روایٔژن ہُند اثر تہ  روٚٹکھ۔ یہ بنیوو شاردا پیٹھ، علم تہٕ  ادبُک گاشہ مُنار، أمۍ دیُت کٲشُر شِو  مت۔ أمۍ چھٲوۍ سونتھ ، دۯاگ تہٕ ماگھ،  أمۍ ویترٲوۍ بُنِلۍ ، نار تہٕ مار۔ أمۍ  سۅمبرٲوۍ تہٕ ویپرٲوۍ مختلف قوم یکہٕ  وَٹہٕ۔ توٲریخ  کِس
پرٮ۪تھ دورس منز کٔر اَمہ کٮ۪و بسکینو  پنٕنۍ
بے بدل ذہانت تہ ثٲبت تہٕ جنگی  لیاقت
تہ، حملہٕ آورن بیہہ ناوٮ۪کھ  زسمہٕ۔
یتھ زمینہ ژکلس منز کھٔتۍ رسمن،  ریژن
روایژن، عقیدن ، اسطورن، بالا فطری  خیالن
تہن پٮ۪ٹھ تاہ۔ ٲخرس آو اسلام ،  توحید
، رسالت تہٕ مساواتُک نوٗر ورشاوان۔  یہ
نوٗر سوم کٲشرٮ۪و کُنہ زور زبردستی  ورٲے
بلکہ کورہس یژھِ پژھِ لۅلہٕ متہٕ  لاے، اسلامٕچ بُنیٲدی تعلیم یس تام وٲژ  تمٔۍ کٔر سۅدِلہٕ قبول۔ کٔشیر بنییہ ریشۍ
وٲر تہٕ ساداتن ہٕنز قرار گاہ ۔ ﴿ 2 ﴾ ریشُت  چھُ کٔشیرِ منز تیوٗتُے پرون یوٗت کشٔیر  تہٕ کٔشیرِ ہُند توٲریخ چھُ۔ پانہٕ کشپس  سٍتۍ چھُ ریوش پوت لوگ موجود۔ ہندو دورس  منز تہ ٲسۍ ریش تہٕ بودھ دورس منز تہ۔  اسلٲمی ریشتٕکۍ سالار حضرت علمدار کشمیر  شیخ العالمؒ نور الدین ریشی، یِمو ژۅدٲہمہ  صدی عیسوی منز اسلٲمی ریشتِچ اکھ منظم  تحریک بارسس أنۍ، تہ چھِ اَمہ صدی  برونہہ گُذریمتٮ۪ن کینژن کٲشِرٮ۪ن مسلمان  ریشن ہُندذِکر کران،ریش ٲسۍ اسلامہٕ چن  بُنیٲدی تعلیماتن پٮ۪ٹھ عمل کران۔ ذٲتی  عملہ سٍتۍ اسلام تہٕ انسان دوستی ہٕنزتعلیم  دِوان، اللہ تعالیٰ سٕندِس عبادتس منزمحو  روٗزِتھ دٕے ، حسد ، ژکھ ، لالٕچ تہٕ  دُنیاہٕچ مالے زالان، نفٕس وش کران، پانہٕ  کماوان، کم تہٕ سادٕ غذا کھیون ، زیادٕ  وقتس زورٕ دار روزان، سادٕ پلو لاگان،  اکثر خاندرٕ ورٲے روزان، پریتھ کٲنسہ  سٍتۍ ہوُے رُت سلوٗک کران تہٕ کٲنسہ  نہٕ کُنہ قٕسمُک آزار واتناوان، میوٕکُلۍ  رُوان تہٕ گوشہ نشینی اختیار کران۔ ریشو  چھُ کٲشرِ تہذیبُک پرٮ۪تھ کانہہ انہار  پولمُت، حتاکہ تہندۍ ناو تام چھِ خٲلِص  کٲشرۍ مثالے نو روز ریوش ، سٕہہ ریوش ،  لالہٕ ریوش ، رۅپہٕ ریوش وغٲرٕ۔  "" مورخو  چھُ
لیوٗکھمُت زِ ترے ہتھ شیٹھو ریشو ٲس  حضرت
شیخ العالم نور الدین ریشی ؒ یس نِش  تربیت
پرٲومٕژ ، ریش تحریک ٲس سٲرۍسٕے  کشٔیرِ
منز رٲیج ، چنانچہ اکثر جاین ٲسۍ  ریشن
ہٕندۍ باقٲعدٕ تربیت گاہ، یِمن مقام  ونان
ٲسۍ، وترٕ ہٮ۪ل مقام ، عش مقام ، قویل  مقام،
جنجلٔنۍ مقام، شاٹھ مقام۔ یِمن  مقامن
پٮ۪ٹھ ٲسۍ تِم نفس وَش کرنٕکۍ طریقہٕ  آزماوان
تہٕ اَتھ سٍتۍ سٍتۍ قیل و قالہٕ  بجاے
پاکیزٕ کردار ، تحمُل ، صبٕر، برداش،  برادری
تہٕ خدمت خلقٕچ تعلیم دِوان۔ ریشن  ہُند
یہ طور طریقہٕ چھُ وادی منز اسلام  برونٹھ
پکہٕ نَس واریاہس حدس تام ذمہٕ  دار
تکیازِ یہُند طریقہٕ اوس مقبول۔ اتھ  طریقس
منز اوس مختلف تہذیبن ہُند عطر  گرایہ
ماران۔ یہ چھے حضرت شیخ نورالدین  ریشی
ؒ سٕنز تعلیم زِ کٲشُر چھُ پرٮ۪تھ  حالس
منز خندٕ جبین تہٕ پُرسوز۔ ریشن  ہٕنزِ
اَمہ تعلیمہ رٔٹ پتہٕ ہنا برۅنہہ  وٲتِتھ
بدل تراے ، یۅسہٕ صوٗفی شٲعرن  ہٕندِس
اظہار س منز نیشنیایہ۔ یانے ریشو  پٮ۪ٹھٕ
صوٗفی شٲعرن تام چھُ پرٮ۪تھ کانہہ  بُنیٲدی
عقیدٕ لحاظہٕ مسلمان، مگر قدیم  کٲشرِ
تہذیبٕچ ستہٕ سٲسۍ سۅنزل چھے اَتھ  بُنیادی
روٗحس تِتھے کٔنۍ کٲشُر وردن  لاگان
یِتھٕ کٔنۍ اسلٲمی تہذیبُک شمع  بیین
جاین وٲتِتھ مقٲمی تہذیبی رنگن  ہٕندِس
فونوٗسس منززُوتان روٗد "" ۔  ﴿ 3 ﴾ یِمن  خۅش نصیبن حضرت شیخ نور الدین ؒ ریشی سٕنز  تربیت نصیب سپٕز تہٕ یِمو ہٮ۪تھے اسلامٕچ  تہٕ انسٲنیتٕچ خدمت کٔر، یِمو زندگی  عباداتن تہٕ مجاہداتن منز گُذٲرِتھ  روٗحٲنی کمالات حٲصِل کٔرۍتہٕ یِمن رُب  الجلیل مہربان سپُد، تِموٕے منز چھِ حضرت  بابا زین الدین ریشی ؒتہ، یِم حض شیخ  نورالدین ریشی ؒسٕندۍ د ویم خلیفہٕ ٲسۍ۔  یِم سخی زین الدین تہٕ زٲنہٕ شاہ ناوَو  تہ مشہورو معروف چھِ۔ توٲریخ  کٮ۪ن طٲلب علمن چھُ معلوم زِ سٲرۍسٕے  ہندوستانس منزچھے کٔشیرٕے سۅ جاے ییتہ  کلہن پنڈۍتن راج ترنگنی  ﴿سن  تالیف 49-1248 ئ﴾  لیکھِتھ  توٲریخ نٔویسی ہُند باضٲبۍطہٕ پٲٹھۍ دس  تُل بلکہ اَمہ باپتھ اکھ قٲبلِ بَور  بُنیاد
فراہم کٔر۔ یہ سلسلہٕ روٗد چلہٕ  وُن
مگر بد قسمتی کنۍ آے نہٕ سانٮ۪ن ریشن  ، اَمہ باوجود تہ زِ تِمن اوس قبول عام  حاصل تہٕ ریش تحریک ٲس کٲشرِ تمدن سٲزی  منز
زبردس رول ادا کران، ہم عصر مورخو  دٔسۍ
تہ توٲریخن منز جاے دِنہٕ۔ بڈشاہ  سٕندۍ
دربٲرۍ مورخ زونراجن چھُنہٕ پننِس  ہم
عصر حضرت شیخ نورالدینؒ ریشی سُند ناو  تہ
پنہٕ نِس توٲریخ "" زونہٕ راج ترنگنی "" منز  درٕج
کورمُت۔ سید علی  ﴿تٲریخ  کشمیر
،سن تالیف : 957 ھ﴾،  حضرت
بابا دا ﺅ د خاکی  ﴿سِن  وصال : 994 ھ﴾  تہٕ  بہارستان شاہی  ﴿سن  تالیف  : 1023ھ﴾  ہُند  مولف چھِ حض شیخ سُند سرسری ذِکرکران۔  اوے چھُ سالار ریشیت حضرت شیخ نورالدین  ؒ ریشی سُند تفصیلی تذکرٕ تِہندِ یٔمہ  عالمہٕ
گژھنہٕ پتہٕ زٕ ہتھ ؤری کھۅتہٕ  زیادٕ
زمانہٕ گٔژِھتھ، حضرت بابا نصیب  الدین
غازی نور نامس﴿سن  تالیف : 1023ھ﴾  تہٕ  حضرت بابا دا ﺅ د مشکواتی اسرار لابرارس  ﴿سِن  تالیف : 1036ھ﴾  منز  کران۔ اماپوز  عام لوٗکھ چھِنہٕ اَتھ معاملس منزمورخن  آویزٕ روزان۔ تِم چھِ ژینۍ مٕتۍ، بوٗزمٕتۍ،  وُچھمٕتۍ تہٕ سٔرۍمٕتۍ واقعات پننہ  پننہ آیہ اکہ پُیہ پٮ۪ٹھٕ بییس پُیہ تام
سینہٕ بہٕ سینہٕ واتناوان روزان۔  یِتھٕ
پٲٹھۍ چھِ اہم توٲریخی واقعات تہ  لُکہٕ
و وترکۍ حِصہٕ بنان۔ یُس واقعہٕ  لُکہٕ
و وتریُک حصہٕ بنان چھُ، تتھ چھے  ژٹھ
واٹھ سپدان روزان تہٕ وق گُذرنس سٍتۍ  سٍتۍ
چھُ اسطوٗری، دیومالٲیی تہٕ بالا  فطری
رنگ تہ رٹان تہٕ غلوہُک شِکار تہ  سپدان۔
یی چھُ سانٮ۪ن ریشن ہٕندٮ۪ن اکثر  حالاتن
سٍتۍ تہ سپُدمُت۔ حالانکہ أہنزن  زِندگین
تہٕ کارنامن ہٕندۍ اصل واقعات  چھِ فوک لورٕکِس وشال سٔدرس سٍتۍ رَل  گٔمٕتۍ تہٕ تِم چھِنہٕ دون دِتھ تہ بدس  یوان، اوے چھے بوز بوزایہ پٲٹھۍ زیادٕ  کھۅتہٕ زیادٕ کرا مٲژٕے یوت برۅنہہ پچمٕژ  تہٕ کرامٲژن ہٕندۍ یِم انبار چھِ بعض  اوقات ریشن ہٕندِس زاد و بوٗمس ، پریتھٕ  نس پوٹھٕ نس ، جسمٲنی تہٕ روٗحٲنی کاڈ  کڈنس ، سمٲجی کارنامن تہٕ موٗلہٕ مذہبی  عقیدن ٹھرِ یوان۔ حتاکہ کرامٲژن کس چھُ  نکار مگر کرا مٲژ کرن وٲلۍ سٕنزِ سمٲجی،  مذہبی تہٕ روحٲنی زندگی ہٕندۍ ارتقٲیی  پڑاو چھِ یِمو سٍتۍ کم توجہ طلب بٔنِتھ  وارٕوارٕ رٲوِس تل گژھان۔وۅں گو لُکہٕ  ووترِس زٲلۍ دِتھ ہٮ۪کن کینہہ صحی واقعات  ضروٗر بدس یِتھ مگر اَمہ باپتھ گژھن دید  ٕ ور محقق آسٕنۍ، یِمن ژُکھ ، عٔلم، فن  تہٕ
ژٮ۪ڈ آسہ۔ زانُن گژھِ زِ یوٗت یوٗت  کانہہ
واقعہٕ پرانان گژھِ تیوٗت چھُ تَتھ  عقیدت
، عقیدٕ ، تہٕ لُکہٕ پژھِ ہُند د ور  ڈ
وکھ تہٕ پوکھ پاتھان۔ ﴿ 4 ﴾ حضرت  زین الدین ریشی سُند زٮ۪نہٕ ؤری چُھنہٕ  کُنہ جایہ درٕج، اماپوزتمام مورخو،  تذکرٕ نگارو تہٕ ریش نامہٕ تالیف کرن  والٮ۪و ، یِمن منز واریاہ تھدٮ۪ن روحٲنی  مرتبن پٮ۪ٹھ تہ ٲسۍ، یُس واقہٕ ، حضرت  زین الدین ریشی سٕندِس کٔشیرِ واتنس متعلق  بوومُت چھُ تہٕ یتھ پٮ۪ٹھ لُکہٕ پژھِ ہٕنز  مُہر تہ ثبت چھے،أزکۍ محقق تہٕ مقالہٕ  نگار تہ چھِ تٔتھۍ پٮ۪ٹھ اکتفا کران  آمٕتۍ ۔ واقہٕ چھ یہ زِ تِہُند تعلق چھُ  کشتواڑٕ کس بندار کوٹ ،﴿باندر  کوٹ یا بھنڈار کوٹ﴾علاقس  سٍتۍ۔اہُند مول اوس جش سنگھ، بُڈۍ بب  جیشوش سنگھ۔ پانس اوسُکھ ناو زیا سنگھ۔کینژَن  تذکرٕ نگارن ہُند وَنُن چھُ اۅہُند مول  جش سنگھ اوس بوڈ بارٕ زمیندار ۔  مگر عام اتفاق چھُ یتھ کتھِ پٮ۪ٹھ زِ جش  سِنگھ اوس رازٕ ، حالانکہ "" زٲنہٕ نامُک ""  مولف
بابا مصطفی عش مقامی ، ییمِس زٲنہٕ  نامہٕ
تٲلیف کرنہٕ وِزِ واریاہ پرٲنۍ تہٕ  معتبر
توٲریخ زیرِنظر روٗدمٕتۍ چھِ، تہ  چھُ
ونان زِ حضرت زین الدین ریشی ؒاوس  باندار
کوٹہٕ زامُت تہٕ مول اوسُس رازٕ۔  اماپوز
پروفیسر اسد اللہ وانی تہٕ جانکی  ناتھ
گنہار چھِ ونان زِ تِہُند آبٲی گام  اوس
ملچاڈ ، یُس بندار کوٹ علاقہٕ کُے اکھ  مُلحقہٕ
گام چھُ ، رازٕ  جش سنگھ سپُد خاندٲنی مُژکری تہٕ اقتدارچہ  رسہٕ کٔشی دوران دُشمن سٕندۍ دٔسۍ مارٕ  تہٕ زیاسنگھِس پیوو یہ دٔپۍ زِ تہ  ٹھوٗلہٕ منز واو۔ تسٕنزِ ماجہ اوس وُنہ  اتھ چھۅکس انگ یِنے زِ موصُم زیاسنگھ پیوو  بیمار۔ دوا سپٕدۍ نہٕ تس کار گر۔ أتھۍ  دوران وُچھ زیا سنگھنہ ماجہ خابس منز  ﴿  کینژَن  تذکرٕ نگارن ہٕندۍ کِنۍ بیدٲری ہٕندۍسٕے  حالتس منز مثالے پیر حسن شاہ کھۅیہٲمۍ  سٕندِ وننہٕ﴾  اکھ  نوٗرٲنی شخصا ، تِمو و ونس ییمِس بچہ  سٕندِ باپتھ منگہٕ بہٕ خدایس شفاعت مگر  بٔلِتھ پییی یہ مے نِش کٔشیرِ واتناوُن۔  ماجہ کور وعدٕ تہٕ زیا سنگھ بلیوو مگر  سُہ کٔشیرِ نِنس دیتُن کنہٕ ڈول ۔ بچہ  پیوو بییہ بیمار۔ تہنزِماجہ آو نوٗرانی  شخص بییہ خٲبۍ تہٕ د وپنس ژے کٔرٕتھ وعدٕ  خلٲفی ۔ زیاسنگھ بلیوو تہٕ ماجہ واتنوو  بُمہٕ زُو، حضرت بابا بام الدین ؒ سٕندِس  تربیت گاہس منز حضرت شیخ نورالدین ریشی  صٲبن ا ون بُمہٕ زُو تشریف ، زیا سنگھس  تھووُکھ زین الدین ناو تہٕ کورُکھ بابا  بام الدینس حوالہٕ۔ کیوٗنژ کالا حضرت بام  الدین صٲبس نِش روزِتھ نیہ زین الدین  صٲب علمدار ؒ صٲبن پانس سٍتۍ۔ أکِس مُدتس  روٗدۍ تِم علمدار صٲبس دَس بستہٕ۔ عبادتس  ، ریاضتس ،خدمتس ، مشٲہدس تہٕ نفس کُشی  منزکمال
پراونہٕ پتہٕ لوبُکھ حضرت علمدار  صٲبس
نِش عش مقام چہ گۅپھِ منزقیام کرنُک  اجازت
تہٕ تِہٕنز یہ قیام گاہ بنییہ ریشن ہٕنزبیاکھ بارٕ تربیت گاہ ۔ یہ گۅپھ  چھے تھزرس بالہٕ کۅچھِ منز، یتھ دامٕنۍ  دامٕنۍ لِدر دٔرۍیاو وُہرۍ ؤریس گرٮ۪زان  چھُ تہٕ لامٕنۍ لامٕنۍ چھَس شاہ کۅل گرایہ
ماران پکان۔ یتھ وُڈر پٮ۪ٹھ عش مقام آباد  چھُ،لُکہٕ
روایٔژ تہٕ زٲنہٕ نامہٕ مطٲبق  چھُ
اتھ عش وُڈر ناو تہٕ دپان اتہ چھُ  کتھ
تام زمانس منز شہر آباد اوسمُت، یُس  کمٔۍ
تام رازن یٔمِس عشوش  ونان  ٲسۍ
بسوومُت اوس۔ تہٕ گۅپھ تہ ٲس أمی  کھنہٕ
نٲومٕژ، مگر جغرافیٲیی نۅکتے نظرٕ  کِنۍ
چھُ باسان گۅپھ چھے قدرتُک شاہکار۔  وننہٕ
چھُ یوان زِ اَتھ گۅپھِ منز اوس  سٮ۪ٹھاہ
قدیم زمانس منز خونخوار دٮ۪و،  ییمۍ
سٲرۍسٕے علاقس کٲتۍ نوم اوس کورمُت  ۔پہلوانا ہ آو کتہ تاں پٮ۪ٹھٕ ییمس بُمہٕ  سین ،ناو اوس تہٕ مورُن یہ دٮ۪و ۔ فوک لو  ر تہ کوت کوت چھُ پِلو کرناوان تہٕ کمن  زمانن ہٕنزلوٗنٹ رلاوان۔ پہلوانن مور  دٮ۪و تہٕ پاپھ چھلنہٕ باپتھ کورُن سٲلی  ﴿سالیہ﴾  نٲوۍ  گامس منز "" پاپہٕ ہرن "" ناگس منز سران۔  اماپوز
اکھ راے چھے یہ تہ زِ دٮ۪و مور  زانہٕ
شاہ صٲبن ، مگر بابا مصطفےٰ عش مقامی  چھُ
زانہٕ نامس منزلیکھان : روایت  سیرہ والٮ۪و کٔر یتھے پٲٹھۍ خبر  بروٗنٹھِم ؤنِکھ ڈینٹھٕکھ یِتھے پٲٹھۍ شہاہ  اوس پرانہ وقتہٕ نام عیشوش مقامس  منز بسن باحشمت و توش دپن  نام عش وُڈٕر تہندٕس مکانس  سٮ۪ٹھاہ  تعمیر کٔرۍمٕتۍ تتھ زمانس  تسندے  وقتہٕ دیواہ اوس در غار ستمگارا  مکارا اوس خونخوار  تمے  وقتہٕ بُمہٕ سین پہلوانا بزور  رُستُم قوی ہیکل جوانا مُنجن  یٲری پہلوانن ز داور دٮ۪وس  دب دِتھ جگر ژوٹنس بہ خنجر چھُ  لیوکھمُت بعضیو کینژَن دۅہن روٗد ضیافٔژ  کھیتھ
اَدٕ تشریف نیوٗن زوٗد لیکھان  بعضے کٔرٕن تمٔۍ پادشٲہی کٔڈِتھ  عُمرا
بہ عقبیٰ گوو سُہ رٲہی ﴿ریشی  نامہ زین الدین ریشی ، مولف : مولوی  غلام
مصطفی عش مقام چھاپ ۳۷۹۱ئ﴾ گۅپھ  ٲس سر پھَو تہٕ گُنسو سٍتۍ بٔرِتھ، بابا  خلیل سٕندِس ریش نامس منزچھُ درٕج زِ  زٲنہٕ شاہ صٲبن کور سارِنٕے سرپھَن ،  گُنسن تہٕ پۅہرٮ۪ن حُکم زِ گۅپھ آیہ ریشن  دِنہٕ، یہ کٔرۍ ووٗن خٲلی، تِم دراے تہٕ  وٲتۍ پُہرۍ پجن جایہ۔ اسرار ُالاخیار  ﴿  تذکرہ  اولیائے کشمیر﴾  ،  یاں
زِ تاریخِ حسن کِس ترییمِس جلدس منز  چھُ
درٕج زِ گۅپھِ منز قیام کرنہٕ پتہٕ  مونگ
زٲنہٕ شاہ صٲبن پنہٕ نِس ٹٲٹھِس  خلیفس
ییمِس حاجی شمس الدین ناو اوس،  کھینہٕ
خٲطرٕ کینژھا ۔ شمس الدینن دیتُس  أکِس
پونسس مرٕژ أنِتھ۔ پیرن پرژھس  کٍتِس
اونُتھ؟ أکِس پونسس حض ، خلیفن  دیتُس
جواب۔ أکِس پونسس کوتاہ تومُل  ییہ؟
پیرن پرژھُس؟ خلیفن و ونُس، اکھ  سیر۔
زٲنہٕ شاہ صٲب سپٕدۍ یہ بوٗزِتھ  حٲران
تہٕ و وننس ، اکہ سیرٕ سٍتۍ ہٮ۪کن  ژو
ر انسان اکہ وقتہٕ سیر سپدِتھ۔ بہٕ  تِیاہ
ریوش ، یُس اکی ساتہٕ ژورن نفرن  ہُند
کھٮ۪ن کھییہ۔ مرٕژ کر وٲنِس واپس۔  تیُتھ
چیزا اَن یُس اَمہ کھۅتہٕ ٹیوٹھ  آسہ۔
اَمہ پتہٕ دِژٕس حاجی شمس الدینن  ڈوٗنۍ
گۅل أنِتھ، ییمہ سٍتۍ تِم واریہس  کالس
نفسس لاکم دِوان روٗدۍ۔ تمام  ریش نامن تہٕ توٲریخی تذکرن منزچھے حضرت  زین الدین ؒ ریشی سٕنزٕواریاہ کرامٲژ  درٕج، عوامس منز تہ چھے تِمہٕ مشہوٗر  تہٕ مقبول، مثلن اکہ دۅہہ اوس حاجی شمس  الدین بۅن دٔریاوس پٮ۪ٹھ آبہٕ نٔٹِس  ووتھمُت ، سُلطان زین العابدین بڈشاہ  سٕندۍ اہلکار ٲسۍ شاہ کۅل کھنان ۔  تِمو لوگ شمس الدین کامہ۔شامس و ون تمٔۍ  پیرس پنُن حال۔ پیر دراو اَمی ساتہٕ تہٕ  ترووُن سربل جایہ عاصہٕ لِدٕر دٔرۍیاوس  منز دٔریاو گوو خُشک۔ سرکٲرۍ اہلکار وٲتۍ  اتھ جایہ تہٕ ریشِس کورُکھ سخ زار پار۔  زٲنہٕ شاہ صٲبن تُل عاصہٕ تہٕ دریاو  گرٮ۪زیو، اَمی وقتہٕ پٮ۪ٹھ چھِ زانہٕ شاہ  صٲبٕنۍ خدمتگار ، اکھ خاص رٕکھل دستار  کلس دِوان ،یَتھ "" کاژن "" ونان چھِ۔ یُتھ  تِم
دوٗرے پرٮ۪زٕناونہٕ یِن۔ تمام  ریش نامہٕ چھِ یتھ کتھِ سٍتۍ اتفاق کران  زِ زٲنہٕ شاہ صٲب ٲسۍ سٮ۪ٹھاہ بے باک تہٕ  خۅد دار، یہ زَن اولیاہن ہٕنز خصوصیت  آسان چھے۔ سُطان زین العابدین بڈشاہ ییلہ  تِمن سمکٕھنہ گژھان چھِ ،تِم چھِ اَمہ  ساتہٕ مراقبس منز آسان۔ بڈشاہس چھُ پٮ۪وان  یٔژ کال پرارُن، مراقبہٕ پتہٕ تہ ییلہ  زٲنہٕ شاہ صٲبن بڈشاہس موزنہٕ ، بقول بابا  خلیل "" دُوبادشاہ در اقلیمے نہ گنجند ""  ونان
ونان دراو تہٕ ووت راز دانہ، أتی  کوڈُن
حکم زِ زانہ شاہ گژھن پنٕنۍ خلیفہٕ  ہٮ۪تھ
جلاوطن کرنہٕ یِنۍ۔ زٲنہ شاہ صٲب  چھِ
خلیفہٕ تہٕ خٲدِم ہٮ۪تھ تبت واتان۔  صاحبِ
اسرارالابرار حضرت بابا دا ﺅ د  مشکواتی چھِ لیکھان زِ یپٲرۍ دراے زٲنہ  شاہ تبت کُن تہٕ ہُپٲرۍ پیوو بڈشاہ بٮ۪مار۔  زٲنہٕ شاہ سٕندِ اثرٕ سٍتۍ کور شاہ تبتن  ، ییمۍ سُند نہٕ کٲنسہ تذکرٕ نگارن یا  ریشۍنامٕکۍ
مولِفن ناو درٕج کورمُت چھُ،  اسلام
قبول ۔ أتھۍ دوران پیوو شاہ تبت  سُند
نیچوُ تہ بٮ۪مار۔ یہ تہ چُھ  لیکھنہٕ
آمُت زِ زٲنہ شاہ صٲبن کور خدایس  منگہٕ
منگ کٔرِتھ سُہ ٹھیکھ۔ اتہ دراے  تہٕ
ہُپٲرۍ سوز بڈشاہن پنُن نیچُو حیدر  خان
زارٕ پارس زِ زٲنہٕ شاہ صٲب گوژھ شٲہی  دربارس
منز تشریف اَنُن مگر تِمو مون نہٕ  تہٕ
گٔے خلیفہٕ ہٮ۪تھ عش مقام۔ تِہندِ  تبتہٕ
پٮ۪ٹھ واپس یِوان یوانٕے بلیوو  بادشاہ  ۔ ﴿ 5 ﴾ یہ  آو برونہہ تہ وننہٕ زِ عقیدتُک چھُ یہ عالم
زِ سانٮ۪و تذکرٕ نگارو تہٕ ریشۍ  نامہٕ
لیکھن والٮ۪و چھُنہٕ ریشن ہٕندۍ  حالات
درٕج کرنس کُن خاص توجہ دیُتمُت  بلکہ چھِ تِہنزن کرامٲژن زیادے پہن لور  روٗدۍمٕتۍ، باسان چھُ یِم واقعات چھِ  زیادٕ پہن لُکہٕ و وترِکہ خزانہٕ منزے  تُلنہٕ آمٕتۍ، تکیازِ تِمو چِھنہٕ مورخانہٕ  نظرِ واقعات وُچھمٕتۍ بلکہ چھُ یِتھٮ۪ن  تذکرن
تہٕ نامن ہُند محرک صرف بے پناہ  عقیدت
۔ اَوے چھُنہٕ حضرت زین الدین ریشی  ؒ سُند حال اوحال پوٗرٕ پٲٹھۍ دسیاب ، وۅں  گوو کلام شیخ العالمٕچ دٲخلی شہادت ،  پانہٕ حضرت زین الدین ریشی سٕندِ کلامُک  متن ،تہٕ لُکہٕ روایٔژ چھے أمِس پایہ
بٔڈِس ریش سٕندِس شخصیتس تہٕ تہندٮ۪ن  کارنامن
کُن نہ صرف اشارٕ کران بلکہ تِمن  متعلق گوٲہی تہ پیش کران۔ یہ زِ تِم ٲسۍ  ریش تحریکٕکۍ مضبوٗط ستون ، تِم ٲسۍ جسمٲنی  طور مضبوط ، اکثر ٲسۍروزٕ دار روزان، کم  کھیوان تہٕ دُنیانِش الگ روزان۔ سٮ۪ٹھاہ  بے باک تہٕ نِڈر ٲسۍ۔ ریشۍ  نامن منزچھُ زٲنہٕ شاہ صٲبُن واریاہ  کلامہٕ موجود۔ حالانکہ یہ چھُ الگ بحث  زِ حضرت شیخ العالمؒ سٕندِ گرٕکۍ سٲری  بٲژ تہٕ تِہندۍ ژۅنوَے خلیفہٕ ٲسیاہ پزی  شٲعر ! کِنہٕ  تِمن سٍتۍ منسوٗب واقعات چھِ کٲنسہ لُکہٕ  شٲعرن موزوٗن کٔرۍمٕتۍ تہٕ عقیدت تہٕ  جذبن ہٕنزِ شدٔژ سبہٕ سپُدکھ قبول عام  حٲصِل۔ وۅں گوو ریش نامو چھُ اُہند کلام  تہٕ منظوٗم مکالمہ بیترِ درٕج کٔرۍمٕتۍ  تہٕ تاحال چھِ سٲری تذکرٕ نگار تِم نقل  کران آمٕتۍ۔ حضرت زین الدین صٲبن کٔر گۅڈٕ  گۅڈٕ بابا بام الدین سٕندِس تربیت گاہس  منز تربیت حٲصِل، امہ پتہٕ روٗدۍ حضرت  شیخ العالمؒ سٕندِس خدمتس منز یوتام خدمت  ، ریاضت، عبادت تہٕ نفس کُشی منز واریاہ  درجات
حٲصِل کٔرِکھ ، روٗحٲنی کمالات  حٲصِل
سپدِتھ کورُکھ پیرس عرض ، مے دِیو  عش
مقام چہ گۅپھِ منز قیام کرنُک اجازت  ۔ پیرس اوس ژاٹہٕ سٕندمرتبُک عٔلم ، تمٔۍ  فرمووس : رنہٕ  ہے بتہٕ ژے کیوٗنژھ ویہ نہٕ نِمہٕ  ہتھ گرٕ، ژے کُنہ شَے نہٕ پکہٕ  ہے سٍتۍ ، ژے کٲنسہ سٍتۍ لے نہٕ توت  زٲنہٕ و وتُکھ ییتہ میٲنۍ شَے نہٕ زٲنہ  شاہ صٲبن و ون پھیرتھ  : پیرٕ  ہے کندٕ ژٕ اَسہ مارکھ  ژے  نبس
تارکھ مے ہوۍ کٍتۍ جنتہٕ  منزٕ یود و ون دِتھ گارکھ  پُلِ  صراط
تارکھ پانس سٍتۍ یُتُے  یوت نہٕ زِ حضرت علمدار کشمیرن کور پننِس  أمِس ژاٹہٕ سٕندٮ۪ن روٗحٲنی کمالن تہٕ  کشف و کراماتن ہُند اعتراف بلکہ سید علی  چھُ
بابا حاجی ادہمی سٕندِ حوالہٕ لیکھان : "" حضرت  میر
محمد ہمدانی ین کور حضرت شیخ العالمس  تہٕ
تہندٮ۪ن ژۅن خلیفن سٍتۍ ملاقات ،  بییہ
کورُکھ حضرت شیخ العالمسؒ تتھ دۅدٕ  پیالس
متعلق امتحان ، یُس تِمو اوسُکھ  عنایت
کورمُت۔ سٍتی پرژھہکھ زِ تۅہہ نِش  کٍتہ
ہو چھُ از تام فٲض حٲصل کورمُت۔  حضرت
شیخ العالمنؒ فرمووُکھ زِ حضرت ژورو  زنٮ۪و
یِمن منز بابا بام الدین ؒ ، بابا  زین
الدین، بابا لطیف الدین تہٕ بابا  نصرالدین
چھِ، یِم بہ طریقِ اسلام عبادت  چھِ
کران "" ۔ حضرت  شیخ العالمنؒ چھُ پننہ ’ مناجات ‘ نظمہ  منز
وارٕیہن بر گُزیدٕ ریشن تہٕ خدا دوستن  ہُند
ذِکر کورمُت تہٕ أتھۍ منزچھِ ونان : زٲنہٕ  میون چھُے امرٮ۪تہٕ گورو  تمٔۍ  أدٕرِ
سمسار کِوو گوو  گورس ژاٹھا ژ ورو  تِتھۍ  مے ور دِتو دِوٕ یتھ  شروکِس منزچُھ حض شیخ العالمؒ ژۅنہٕ وٕنۍ  خلیفن متعلق ونان : بُمہٕؒ،  نصرؒ تہٕ بابہٕ زٲنوؒ  لطیف  رنبہٕ وُنُے چُھس خدٲے  دِژٕم تُروٹھا سۅمبرونو یِمے  میٲنۍ بہٕ یہندُے چُھس حضرت  زین الدین ریشی سٕندۍ یِم شعر چھِ تِہندِس  جلاوطنی ہٕندِس واقہٕ ہس کُن نون اشارٕ  ، یِم وۅنۍ ضرب المثل بنیمٕتۍ چھِ : أسۍ  تتہ دراییہ پننہ دِشہ  دٮ۪و  کُنہٕ نیرِ ہے ریشی ناو ییتہ  اَسہ کُٹھیا و تتکہ نِشہ  ریشن  کیاہتام
دِشن آو یا أکِس  دیتُن نرٕم تہٕ خاصہٕ  اکھ  گوو تُلُن آسن أکِس  دِیتُن
برٕ نیرِتھ ناسہ  اکھ  گوو ژھور آو لاسن ریشۍ  نامن منزچھُ زٲنہٕ شاہس تہٕ تسٕندِس ژاٹس  حاجی شمس الدینس درمیان اکھ دِلچسپ منظوٗم  مکالمہٕ درٕج، ییلہ حاجی شمس الدینس ؒ  بڈشاہ سٕندۍ اہلکار کامہ لاگان چھِ تہٕ  شامن چھِس یَلہٕ تراوان، شمس الدین چھُ  آب ہٮ۪تھ کھسان تہٕ لگان چُھس دَب، پیرس  نِش وٲتِتھ چھُ شمس الدین شکایت کران زِ  آب نہ آسنہٕ سبہٕ چھَ نہٕ یہ جاے مُنٲسب  ۔ حاجی  شمس الدین: عش  اسہ
کودش رہن آو زانہ  شاہ صٲب: عش  اَسہ
سودش رہن آو حاجی  شمس الدین: دَب  لوگو ، کوٹھِس لوگو ، دہ بگو  نوٹ  پھُٹو،
نوٹ سودراو بابس  نہٕ زانہہ انڈ لگو  عش  اسہ کۅدش رہن آو زٲنہ  شاہ صٲب: کرتو  نُندٕ سنزس ورشُن  وہرَس  پلس درشُن ہاو مُرکھس  پرنُن
ۂسۍتِس کشُن  عش  اَسہ
سۅدِش رہن آو حاجی  شمس الدین: ییتہ  اَسہ
سرپھ تہٕ گُنسہٕ مارن  شال  ، سٕہہ ، نیلہٕ گاو زٲنہ  شاہ صٲب: تِم  اسہ
بووُت اخلاص برن  عش  اَسہ سۅدِش رہن آو ﴿انتخاب﴾ ﴿ 6 ﴾ حضر  ت زین الدین ریشی سُند سالِ وصال چھُ  واقعات کشمیرس منز خوا جہ اعظم دیدٕ مٔرۍ  857  ہجری
تہٕ صدر الدین محمدن،ذکرالصادقینس  منز
۷۵۷ ہجری درٕج کورمُت۔ تاریخ کبیرس  تہٕ
اسرار الاخیارس منزچُھنہٕ سال وِصال  درجی
کرنہٕ آمُت ، مولوی غلام مصطفےٰ عش  مقٲمۍ
چھُ زانہٕ شاہ صٲبُن سالِ وصال ۲۵۸  ہجری
لیوکھمُت تہٕ کٲشرِس انسائیکلوپیڈیا  کِس
گۅڈنکِس جلدس منزچھُ 1448ءلیکھنہٕ  آمُت۔ یتھ کتھِ پٮ۪ٹھ چھِ سٲری اتفاق کران  زِ حضرت زٲنہٕ شاہ چھِ بٲہمہ وہٮ۪کھ  ییمہ عالمہٕ گٍمٕتۍ۔ اسرارالاخیار وول  چھُ لیکھان زِ "" اۅہُند عرسِ مبارک چھُ  کٲشرِ حسابہٕ مطٲبق بٔہمہ ویشاکھی ﴿وہٮ۪کھ  زوٗنہ مطٲبق﴾  پریتھ  ؤریہ مناونہٕ یوان "" ۔ یِم چھِ عش مقامس  بالہٕ
لٲز پٮ۪ٹھ تٔتھۍ جایہ اوسوٗدٕ ،  ییمِچ
نشاندہی أکِس یارس خابس منز کٔرمٕژ  ٲسٕکھ۔
أتی چھے أہندٮ۪ن ارداہن یارن  تہٕ
ژاٹن ہٕنز قبرٕ تہ، یِمن متعلق صاحبِ  اسرارالاخیارلیکھان
چھُ زِ "" یِم ریشۍ  چھِ
اَتٮ۪ن مرشدِ بزرگوار سٕندِ مقبرُک  ژھوپ
شہرآباد کٔرِتھ "" یِمن ہٕندۍ ناو  چھِ
أمی مورخن دِتۍمٕتۍ : حاجی  شمس الدینؒ، وترٹھاکرؒ، مبار ک ریوشؒ،  اکہدار ریوشؒ، ہاکہٕ ریوشؒ، داوود ریوشؒ،  افضل ریوش، کنڈل ریوش ، تٔپۍریوش، فقیر  ریوش، صفی ریوش، درٕ ریوش، نوروز ریوش ،  ریگۍ ریوش، روٗپۍ ریوش، بابہٕ ریوش۔ یِمو  ریشو علاوٕ چھِ زٲنہٕ شاہ صٲبٕنۍ ژاٹھ  کٔشیرِ ہٕندٮ۪ن مختلف علاقن منز ریشی  تحریک برۅنہہ پکناونس منز آوٕرۍ ٲسۍ مٕتۍ،  یِمو منز بابا شکو ر الدین  ﴿مدفن : کوہ  شیر
کوٹ﴾  ،  بابا
لُدی ملؒ، بابا حنیف الدینؒ  ﴿  مدفن : داراش﴾  ،  بابا
پیام الدینؒ﴿مدفن : رنبوہ﴾  دریادینؒ  ، مستہٕ ریشیؒ، بابا سنگیؒریشی،  ﴿مدفن : پھاگ﴾  بیترِ  مشہور
و معروف چھِ۔ عش  مقامہٕ چھے حضرت بابا زین الدین سٕنز  زیارت گاہ بالہٕ لٲزپٮ۪ٹھ۔ اتھ تام واتنہٕ  باپتھ چھُ کُنہ ہیرن کھسُن پٮ۪وان۔ زیارت  گاہ چھے عام ریش طرزِ تعمیرٕچ مٲرۍ مٔنز  مثال۔ چار بام پشس پٮ۪ٹھ تھود پرٮ۪نگ تہٕ  تتھ پٮ۪ٹھ ٹوٗر ۔ امِچ پنجرٕ کٲری چھے  رنبہٕ وٕنۍ۔ کٔشیرِ  منزمناونہٕ یِنہٕ والٮ۪و مٲلو منزچھُ عش  مقامہٕ زٲنہٕ شاہ صٲبنس زیارت گہس پٮ۪ٹھ  مناونہٕ یِنہٕ وول مٲلہٕ سٮ۪ٹھاہ مشہوٗر۔  ہتہٕ بدٮ۪و ؤرۍیو پٮ۪ٹھ چھُ پرٮ۪تھ  ؤرۍیہ زٲنہٕ شاہ صٲبنِس یومِ وصالس  پٮ۪ٹھ یہ مٲلہٕ مناونہٕ یوان ، برۅنہہ  اوس پانژَن دۅہن چلہٕ وُن روزان تہٕ وۅنۍ  چھُ ترٮ۪ن دۅہن تام جٲری روزان۔
کٲشِرِکلنڈرٕ  حسابہٕ چھُ وہٮ۪کھ بہارُک ابتدا تہٕ  زمستانُک اند۔بٔہمہ تٲریخہٕ چھِ رٲتۍ  راتس درودو اذکارتہٕ ختماتن ہٕنز روح  پرور مجلسہٕ منعقد یوان کرنہٕ۔ اتھ مٲلِس  منزچھِ ساسہٕ بٔدۍ لوٗکھ شٲمل سپدان،  اکھتُے چھِ کشتواڑ پٮ۪ٹھٕ تہ عقیدت مند  یوان ۔ تُروٲہمہ تاریخہٕ شامن چھُ لشہ  زوٗل یوان کرنہٕ تہٕ أتھۍ سٍتۍ چھِ لُکہٕ  فنکار دمالہ مٔتۍ روٲیتی دمٲلۍ کٔرِتھ  لگ پالان۔ زوٗل تہٕ دمٲلۍ چھِ اَمہ مٲلٕکۍ  زٕ اہم منظر۔ کینژَن ہُند خیال چھُ زِ  زوٗل چھُ یوان زٲنہٕ شاہ صٲبنہ دٔسۍ  دٮ۪ومارنہٕ یِنہٕ چہ خۅشی ہٕندِ یاد  گارٕ رٔنگۍ مناونہٕ تہٕ دمٲلۍ کٔرِتھ چھِ  کٔشیرِ ہٕندۍ بانڈ پنُن عقیدت پیش کران،  اَمہ دۅہہٕ شامن چھِ أندۍ پٔکھۍ گامن  منز تہ لوٗکھ گاسہٕ لٲوۍ زٲلِتھ زوٗل  کران، برونہہ ٲسۍ تِم تہ لٔش زالان۔ اتھ  سٲرۍسٕے مٲلس چھِ اصطلاحس منزپھروو ونان۔  پھروو چھُ بوڈ دۅہہ، پھروو چھُ دٮ۪وٕ  سٕنزِ غلٲمی نِش جشنِ آزٲدی، پھروو چھُ  جشنِ
بہار، پھروو چھُ بٲے برادری تہٕ  روادٲری ہٕنز مثال ، پھروو چھُ سانہ  کلچرک حِصہٕ۔ یہ وَنُن چھُنہٕ صحی زِ  اتھ مٲلس کیا چھِ ونان "" پھروو زالُن ""  "" زوٗل زالُن "" چھِ ونان "" پھروو زالُن ""  نہ
ٕ۔عام پٲٹھۍ چھِ ونان پھروو لگُن،  پھروو
لاگُن، پھروو کرُن، پھروو مناوُن۔ ڈکشنری  منزچھُ پھروو یِتھٕ پٲٹھۍ وٮ۪ژھناونہٕ  آمُت :  "" پھروو۔  پھروو
زالُن۔ن۔ موٗل۔ پھراو > ک۔  پردو۔
پراد س : پراپ۔  ٲشِدس
منزلشہ یا گاسہٕ لٲوۍ بیترِ زالنٕچ  دِوَے
یا مٲلہٕ۔ روایتھ چھے زِ پتھ کالہ  ٲسۍ
یچھ وندٕ کٮ۪ن شٮ۪ن رٮ۪تن بالو تہٕ  وَنوپٮ۪ٹھٕ
وادی منز روزنہ وسان۔ ازکل  تہ
چھِ اننت ناگ علاقس منزیِم دۅہہ  مناونہٕ
رٔنگۍ ٲشِدس منز گاسہٕ مشالہ  زالنہٕ
یوان "" ۔ ﴿کٲشِر  ڈکشنری
، جلدٕ ۲۔ص : ۳۵۱﴾ ٲشد  رٮ۪تھ سوٗرۍتھٕے چھُ ہرُد ہٮ۪وان یُن،  اتھ رٮ۪تس منز گاسہٕ لٲوۍ زٲلِتھ زوٗل  کرنس چُھنہٕ پھرٲوِس سٍتۍ کانہہ تعلق۔  بنان چھُ پتھ کالہ ما آسہٕ ہے ٲشدِس  منزتہ
گاسہٕ زوٗل کرنہٕ یوان، ییمیُک  تعلق
یچھن یا پشاجن ہٕندِس وندس دوران  کشٔیرِ
منزٕے روزنس سٍتۍ آسہ ہا، مگر از  چھُنہٕ
یہ سپدان۔ وۅنۍ چھے یہ کتَھ کتَھ  تہ
ؤژھمٕژزِ پھروو چھُ زرتُشتی عقیدُک  پھُٹہٕ پھراٹہٕ یاد گار ۔ ڈاکٹر گُلشن  مجید چھُ لیکھان زِ : "" ایرانُک  اکھ
قومی جشن چھُ "" جشنِ فرورگان "" مبدا  ایں
جشن دہ روز ماندہ .... در  مُدتِ
ایں دہ روز زیارت دخرہا کُنند و  براے
ارواح مردگان نیاز فرستند و موبداں  و
برہمناں برائی گُذشتگاں ژند خوانند و  ایں
لفظ "" فرور "" ماخوز است کہ بضبط بعضی  بہ معنی روٗح مجرد باشد و عقیدئہ پارسایاں  مطابق صریح اوستا چنیں بودہ است و ایں عید  درحقیقت عید امواتِ پارسایاں است ﴿  جلال  الدین
ہمائی تاریخ ِ ادبیات ایران 379 ھ﴾  پھروو  لفظ چھُ فرور لفظٕ پٮ۪ٹھ آمُت۔ امہ تلہٕ  چھُ ننان زِ یہ رسم تہٕ عقیدٕ کٔشیرِ منز  رواج دِنہٕ وٲلۍ آسہٕ ہن پارسی عقیدٕ  تھاون وٲلۍ یا یِمن ریشن ہٕندٮ۪ن خانقاہن  کُن یہ رسم منسوٗب چھُ تِم تہ ماآسہٕ  ہن مشرف بہ اسلام سپدنہٕ برونہہ زرتُشتی  عقیدٕ تھاوان "" ۔ ﴿  نقدِ  شعر : ص : 95۔96﴾ عش  مقامہٕ پھروو اند وٲتِتھ چھِ وۅرسہٕ وٲنۍ  پنٕنۍ گٔشتی دوکان وٹان تہٕ مرازٕ کٮ۪ن  بیین گامن کُن نیران۔ اتہ ٮ۪پٹھ چھُ  وۅرسن ہُنداکھ زیوٗٹھ سِلسلاہ شروع گژھان
تہٕ مختلف گامن منز چھِ مختلف دۅہن  پٮ۪ٹھ
زوٗل تہ کران تہٕ دمٲلۍ تہ۔ دراصل چھِ أندۍ پٔکھۍ گامن ہٕندۍ یِم لۅکٕٹۍ  بٔڈۍ وۅرسہٕ پھراوِکی حِصہٕ۔ پھروو چھُ  کٲشرِس لُکہٕ و وترس منز پِھرۍ پِھرۍ  ورتاونہٕ آمُت۔ ٭٭٭  کتاب  نامہٕ : 1  خواجہ اعظم دید مری ۔  واقعات  کشمیر  ﴿اُردوترجمہٕ : پروفیسر  شمس الدین احمد﴾  2 غلام حسن شاہ کھۅیہٲمۍ۔  اسرارالاخیار  ﴿کٲشُر  ترجمہٕ : پروفیسر  شمس
الدین احمد﴾ 3  بابا
کمال الدین ژراروی ۔  ریشی  نامہ عنبر شمامہ 4  بابا
غلام مصطفی عش مقامی۔  ریشی  نامہ بابا زین الدین ریشی  ﴿  کٲشُر  منظوم﴾ 5  ملا بہاو الدین متو۔  ریشی  نامہ
منظوم 6  برجِ نور  کلچرل  اکاڈمی  7  شیرازٕ
نُند ریش نمبر  کلچرل  اکاڈمی 8  بابا خلیل  ریشی  نامہ۔ 9  علمدار  ؒ  کشمیر  کلچرل آرگنائیزیشن۔ 10 کٲشُر انسائیکلو پیڈیا ، جلد ۱  کشمیر  کلچرل  11  ریشُت تہٕ سٲنۍ ریش  پروفیسرشید  نازکی۔ *** اَن  نِلت یاریح الصّباح یوماً الیٰ اَرضِ  الحرم بَلِغ  سَلامِی رَوضَ ة فیہا النبی المُحترم مِن  وَجہہ شمس الضحیٰ مِن خدہ بَدرُ الدّجیٰ مِن  ذاتہ نورُالہُدیٰ مِن کفِہ بحرالہمم یہ  مشہوٗر عربی نعتِ شریف چھُ کٔشیرِ ہٕنزن  اکثر مسجدن اندر دُعائے صُبحس سٍتۍ سٍتۍ  پرنہٕ یوان۔کینہہ چھِ ونان زِ یہ چھُ  حضرت امام زین العابدینؓ صٲبن و ونمُت  تہٕ کینژَن ہُند خیال چھُ زِ یہ چھُ سلطان  زین العابدین بڈشاہ سُند۔ کٲشرِ ادبُک  توٲریخ﴿گۅڈنیُک  ایڈیشن﴾  "" یُس  ناجی منور تہٕ ڈاکٹر شفیع شوقن یکہٕ وَٹہٕ  تٲلیف کورمُت چھُ ، تہ چھُ اَتھ بڈشاہ  سُندُے تخلیق مانان۔ اَتھ منز چھُ وَننہٕ  آمُت زِ یہ چھُ اکھ مشہوٗر قصیدٕ تہٕ  اَتھ منز چھِ عربی، فارسی تہٕ تُرکی زبانن  ہٕندۍ شعر۔ اصل عبارت چھے یہ : "" مشہوٗر  قٔصیدٕ ’ اِن نِلت یاریح الصبا ‘ یتھ
عام  لوٗکھ امام زین العابدین ؓ سُند قٔصیدٕ  ونان چھِ چھُ دراصل بڈشاہ سُندُے تکیازِ  أکِس
قلمی نسخس منز چھُ صاف ہٲوِتھ زِ  یہ
قٔصیدٕ چھُ سُلطان زین العابدین بڈشاہ  سُند۔
یہ قصیدٕ چھُ عربی، فارسی ، تُرکی  تہٕ
کٲشرِ زبٲنۍمنز لٮ۪کھنہٕ آمُت ۔ییمہ  تلہٕ
ننان چھُ زِ بڈشاہ چھُ یِمہٕ زبانہٕ  زاننہٕ
علاوٕ یِمن منز شعر تہ ونان  اوسمُت۔کٲشُر
چھُ اَکُے شعر تہٕ سُہ گو  یہ:  زٲوِیُل  کمر، ٲویُل بدن، شوقس چمن، ذوقس چھُ پَن یادُک  سنٮ۪ر
، رادُک تھزر، فرشس چھُ کٕن، عرشس  چھُ
تھَم اماپوز  "" ان
نِلتَ یا ریح الصباح "" ییمِچ گرٮ۪ز  سانٮ۪ن
مٔشیدن منز پرٮ۪تھ صُبحس چٔشمن  شیہلتھ
تہٕ وۅندن شیہجار بخشان چھے، چھُ  فقط
اکھ نعت ۔ "" نورٕ آگُر "" سۅمبرنہ  ﴿مطبوعہ  کلچرل
اکادمی﴾  منزتہ  چھُ
یہ نعت حضرت امام زین العابدینؒ سٕنز  تخلیق
ماننہٕ آمُت۔ وۅنۍ گو أکِس قلمی  نسخس
اندر  ﴿بیاضِ  سید
امیر الدین رفاعی کُبروی﴾  چھِ  اَتھ داہ شعر تہٕ داہوَے چھِ عربی زبٲنۍ  منز۔ نوٗرٕآگرس منزچھِ خبرکیازِ داہو  بدلہٕ ستے شعر درج سپدٕۍمٕتۍ۔ اَمہ  نعتِ شریف علاوٕ چھُ اَتھ قلمی نُسخس  اندراکھ تیُتھ زیوٗٹھ تہٕ لوٗبہٕ وُن  نعتِ شریف میلان ،ییمِکۍ اَجزٲے ترکیبی  اَتھ اکہ قٔصیدٕچ ہیت  ﴿ Style ﴾بخشان  چھِ۔
اَتھ منز چھِ نہ صِرف عربی ،فارسی  ،تُرکی تہٕ کٲشرِ زبٲنۍ ہٕندۍ شعر بلکہ چھِس
تتھ زبٲنۍ منزتہ کینہہ شعر، یتھ  ہندوستٲنی
یا پنجٲبی زبان وَننہٕ آمُت  چھُ۔
کٲشِرۍچھِ اتھ منز ژور شعر ییلہ  زَن
کٲشرِ ادبکس توٲریخس  ﴿مولف  ناجی
منور تہٕ ڈاکٹر شفیع شوق﴾  اندر  فقط اکہ کٲشرِ شعرُک ذِکر آمُت چھُ۔ ثٮ۪قہٕ  پٲٹھۍ چھُنہٕ معلوم زِ یہ نعتِ شریف  کٔمِس قادرالکلام عاشقِ رسول اللہ سٕندِ  عشقُک ماحصل چھُ اماپوز یِتہ چھُ خیال  یوان کرنہٕ زِ یہ چھُ میر سعد اللہ شاہ  آبادی سُند کلام ۔میر صٲبس متعلق چھُنہٕ  کٲنسہ تہ مورخن لیوکھمُت زِ سُہ کیا  اوس کٲشرِ زبٲنۍ منز تہ شعر لٮ۪کھان۔ "" آش ""  رِسالہٕ
کِس پٲنژمِس شُمارس منز چھُ  گۅڈنِچہ
لٹہ نٲجی منورن توبرٕکہ رٔنگۍ  میر
سعد اللہ شاہ آبادی سُند اکھ کٲشُر  غزل
چھاپ کورمُت۔ اَمی غزلٕکۍ کینہہ شعر  چھِ
تمٔۍ پتہٕ کٲشرِ ادبُک توٲریخ نٲوۍ  کتابہ
منزتہ شٲمل کٔرۍمٕتۍ۔ تٲریخ  کبیرس اندر چھُ درج زِ "" میر سعد اللہ شاہ  آبادی
اوس عربی تہٕ فارسی زانن وول باکمال  شخص۔
تسٕندۍ واراہ تصانیف چھِ مشہوٗر ۔  منظوٗم
تواریخِ کشمیر ،یتھ باغِ سُلیمان  ناو
چھُ چھے أمی لیچھمٕژ۔ مغازی النبی  ، رسالہٕ گُل و بُلبُل تہٕ تفسیرِ قرآنِ  مجید تہ چھُن لیوکھمُت ۔یِمو کتابو  ہُریمانہٕ چھِن نعت تہٕ غزل تہ ؤنۍمٕتۍ  ۔سُہ چھُ شاہ آباد پرگنہٕ کِس منڈاہ نٲوۍ  گامس
منز دفن۔ بقا بابا شاہ آبادی سٕندٮ۪و  مُریدو
منزٕ چھُ اوسمُت "" ۔ ناجی صٲبن چھُ  لیوکھمُت
زِ تسٕنز قبر چھِ حال حالٕے میر  گنڈ
شاہ آباد دریافت سپٕزمٕژ۔ "" باغِ  سُلیمان چہ دٲخلی شہادٔژ موٗجُب چھُ میر  سعد اللہ سُند بابہٕ صٲب مجنون شاہ  تشکاتی،شہرِ بدخشانُک اکھ عٲلِم تہٕ تٲجر  اوسمُت، موج چھَس ٲسمٕژ کوبلٕچ ۔ بدخشان  پٮ۪ٹھ آو مجنون شاہ تہٕ لوگ کھۅیہ ہامہ  بسنہ ۔ 1145ھ منز ییلہ سعد اللہ کہہ  وٕہُر اوس، گوس مول مٔرِتھ ۔اَمہ پتہٕ  گوو مامَس سٍتۍ سرینگر، ستن ٲٹھن ؤرۍین  تتہ زیرِ تعلیم روزنہٕ پتہٕ ووت سُہ  ۴۵۱۱ھ منز شاہ آباد ،ییتہ تس کینہہ زمین  حٲصل
سپُد، خاندر تہ کورُن أتی۔ مۅرشِد  اوسُس
مُلا ابو البقائَ۔میر سعد اللہ اوس  محمد
رضا مُشتاق  ﴿سن  وفات
1151ھ﴾  تہٕ  عبدالحکیم
ساطع  ﴿سن  وفات
1143ھ﴾  ہوِٮ۪ن  بہلہ
پایہ سخنورن ہُند ژاٹہٕ بوج تہٕ  کو
نژھ ہم عصر تہ ""  ﴿سون  ادب
1984ء باغِ سلیمان از ڈاکٹر مرغوب  بانہالی﴾  میرسعد  اللہ
شاہ آبادی اوس سعادت تخلص ورتاوان:  کافران
را  است اعتبار امروز اہلِ  اسلام ماندہ زار امروز تابۂ  راجور  جورِ
کُفار است چہ  سِتم دور دورِ کُفار است اے  سعادت ازیں محوسہ چند دم  مہ زن خامہ را زبان بربند  ﴿  باغِ  سلیمان،درذکرِ
صوبیداران حکومتِ چغتہ﴾ مۅرشِد  تہٕ کالہٕ باجن ہُند ذِکر چھُن یِتھٕ کٕنۍ  کورمُت:  آخر  نامہ بہتر آنکہ طراز ذکرِ  اُستادِ خود کُنم آغاز بادئہ  آبِ بقا است در خامش زانست  مُلا
ابوالبقا نامش والدم  بود خود بدخشانی شاہ  مجنون
بنام تشکانی شاعرانِ  زماں بسے زِ اشواق دیدہ  ام
ہمچوں ساطع و مُشتاق ماسہ  ہمدرس بودہ ایم شفیق روز  و تاشب بہم ندیم و رفیق ﴿انتخاب  ، باغِ سلیمان﴾ میر  سعد اللہ شاہ آبادی سپُد 1202ھ منز اَرہٲٹھ  ؤری
وٲنس پرٲوِتھ میرٕ گنڈشاہ آباد رحمتِ  حق،
أکۍ عقیدت مندن لیوٗکھُس تٲریخِ  وفات "" سعادتِ ابدی یافتہ زِ جامِ بقا 1202 ھ "" ۔ پانژَن  زبانن ہٕندٮ۪ن شعرن پٮ۪ٹھ مُشتمل یہ نعتِ
شریف چھا میر سعد اللہ شاہ آبادی  سُند
کِنہٕ نہ ، یہ کتھ چھِ وُنہ أنزرنَے  ،وۅنۍ گو اَتھ منز چھُ سعادت تخلص موجودتہٕ  یِم ژور کٲشِرۍ شعراَتھ اندر چھِ تِمن  ہُند سِٹایل چھُ تَتھ غزلس سٍتۍ رلان یُس  ناجی منور صٲبن آش رسالس اندر چھاپ کورمُت  چھُ۔ کتھِ اند بور دِنہٕ خٲطرٕ ییلہ راقم  الحروفن ڈاکٹر شفیع شوق صٲبس سٍتۍ أکِس  خطس منزیٔہے کتھ تُج ، تِمو لیوٗکھ در  جواب __ ""  خاص  کٔرِتھ
چھُ چون یہ وَنُن زِ سُہ قصیدٕ  یُس
اَسہ بڈشاہ نِس ناوس سٍتۍ منسوٗب  چھُ
کورمُت چھُنہٕ بڈشاہ سُند تہٕ شاید  سعد
اللہ شاہ آبادی سُند۔ حالانکہ یہ  معاملہٕ
گوژھ ناجی صٲبس سٍتۍ تُلُن مگر  مے
چھُ ژے سٍتۍ اتفاق تکیازِ یِم کینہہ  غزل
سعد اللہ شاہ آبادی سٕندۍ ناجی صٲبنہ  دٔسۍ
دریافت سپدۍ تِمن ہُند اسلوٗب چھُ  ہوٗ
بہوٗ تتھ شعرس سٍتۍ رلان یُس کٲشُر  شعر
اَتھ قٔصیدس منز شٲمل چھُ، اتھ پٮ۪ٹھ  لیکھۍ
زِ ضروٗر تفصیلہٕ سان "" ﴿  شفیع  شوق﴾۔ سٲنِس  سیٲسی تہٕ ادبی توٲریخس منزچُھ مُفتی  محمد سعادت سُند تہ دِیُت مگر تسُند شٲعر  آسُن چھُنہٕ ثٲبت ۔ سُہ اوس 1298ھ منز  زامُت ۔ ناو اوسس مُفتی محمد شاہ ،مٲلِس  اوسُس ناو مُفتی غلام محی الدین ،مُفتی  محمد شاہ اوس عٲلم ،مورخ، مُدرِس تہٕ  فقیہہ آسنس سٍتۍ سٍتۍ جان سرکٲرۍ عہدن  پٮ۪ٹھ تہ روٗدمُت 1372ھ چھُ تسُند سنِ  وفات۔ ییمہ  قلمی بیاضہ پٮ۪ٹھٕ یہ نعت شریف راقم  الحروفن نقل کور، سۅ چھے پیرامیر الدین  رفاعی صٲبن سٮ۪ٹھاہ مٮ۪حنتہٕ سان تیار  کٔرمٕژ۔ پیر امیر الدین رفاعی ٲسۍکبروی  تخلص ورتاوان۔زٲمتۍ ٲسۍ گوجوارِ سرینگرٕ  تہٕ 1963ءمنز ییلہ تِم حج کٔرِتھ واپس  یوان ٲسۍ،سپٕدۍ وٲصِل ِ حق۔ نٲنِل اننت  ناگہٕ آے حضرت بابا نیکو ؒ ریشی سٕندِس  استانس نکھے سپرد خاک کرنہٕ۔پیر صٲب ٲسۍ  جان خۅش نویس ، تِہنزِ اَتھ بیاضہ منزچھِ  ہتہٕ بٔدۍ عربی، فارسی ،اُردو تہٕ کٲشِرۍ  نعت تہٕ منقبت درج ،یِم مختلف شٲعرن  ہٕنزتخلیقہٕ چھے۔ کبروی صٲبنہ مطٲبق  چھِ اَتھ نعتس منزژور شعر تُرکی زبٲنۍہٕندۍ  تہ ،یِم مے فِکرِنہ ترنہٕ باوجود تہ  ہوبہوٗ نقل کٔرۍ۔ فارسی : بُلبُل  بگُل بانگ دلا سرکردہ باگُل صُبحدم مدح  و تحیّات و ثناءنعت نبی محترم اے  دِل توہم در وصفِ او خامہ کُن تاشوی جاری  سخن
، گوہر فگن ، شکر شکن ، شیریں رقم آں  سرورِ خیلِ رَسُل واں رہبرِ اہلِ سُبُل آں  مُفخز ہر جُزوِ کُل ، واں مصدرِ فیض عمم آں  شاہدِ دورِ قمر سر تابپا پاتابہ سر  مہرو  وفا ، لطُف و صفا ، عفو و شفا فضل و کرم سُلطان  دین ، ایمان دِل ، جانانِ جان، برہانِ تن شمس  الضحیٰ
، بدرالدُجیٰ ، صدرالعلےٰ ، کہف  الاُمم زینِ  فلک ، زیب ملک ، ذخرالزمان ، فخرالزمن امی  لقب
، مکی نسب، یثرب مکان، بطحٰی حرم شاہ  شہاں، جانِ جہاں، خیلش ملک ، تختش فلک تیغش  قضاءتیرش
قدر، جوزاکمر، شعریٰ علم خواہد  چو قہرش در زماں از جا ردو برپا شود عصر  فنا، قصرِبنا ، شانِ وجودِ آں عدم تا  عزم و جزمش کرد رو شُد
حال او از  نصرحک ، باخسرخم از فتح فک باکسر ضم گراو  نہ بودے کے شُدے موجود ہر شان وصور جِن  و بشر ، شمس و قمر ، ارضِ و سما، لوح و
قَلم ہر  نص اعجازش گواہ، ہر شے ز ماہی تابہ ماہ ظبے  حجر، زبِ شجر، شق القمر ، فک الظلم جُزاو  کرا از انبیاء،گشت این نوا از حق عطا معراجِ  اودر لا مکان ، محتاجِ اوہر بیش و کم ہرشانِ  او در قربِ حق از انبیاءبردہ سبق اعجاز  ہم اکرام ہم انجام ہم ، آغاز ہم تا  نوٗرِ شرعش شُد مُبین ، مفقوٗد گشت از ہر  زمین جورو  جفا ، شوروشقا، رنج و دغا، درد و الم در  دورِ آں خیرالبشر، آفاق راشُد جلوہ گر جُرِ  ملِل، رفع ذلل ، نصرِ صمد ، کسرے صنم در  خدمتش اہلِ سماہم انس و جاں، ہم انبیائ دِل  بر حُنین کف ہر جبین رو بر زمین سر برقدم ہستند  جمع مُرسلین از رۅے قدرش شرمگین آدمؑ  سرافگن ، نوح ؑ تر،موسیٰؑ غریق عیسیٰؑ  ندم داوودؑ  قوالِ برش ، بر در سُلیمانؑ چاکرش یوسُفؑ  غلامِ کمترش ،یونسؑ کم تر از خدم نازم  بہ نامِ مُصطفیٰ کِزوے بہر شاہ و گدا تن  را تُواں، جاں رابقاءدِل را صفا ، سر راسلم گردد  بدل از نامِ او باراحت و عیش و طرب رنج  و محن، فنج و فتِن، سنج و حزن اندوہ و غم از  نامِ او ، ازجامِ او، از نامۂ  و  پیغامِ
او غایب  کرب ، عاقب طرب ، روشن عرب، گُلشن عجم طٰہٰ  نشانِ مقصدش یٰسین خطابِ امجدش درشانِ  ابروے و قدش، نازِل شُدہ نون وقلم نوشِ  لبش، جوشِ دِلش، دوش نتش ، ہوشِ منش شورِ  زماں،
سوزِجہاں ، طورِ عیان، نورِ قدم بالعلِ  لب، باماہ رخ، بانوٗر بَر، باموئے تر کانِ  نِگین، مہرِ مُبین، صُبح یقین، شام ہمم چشم  و قدو روئے و لبش ، نادیدہ رفت زلُطفِ آں نرگس  رخش
، سرو ارزوش، گُل در عرق مُل در سدم کٲشر :- زٲویُل  کمر ، ٲویُل بدن ، شوقس چھُ پن ، ذوقس چمن یادُک  سنٮ۪ر
، رادُک تھزر فرشس چھُ کٕن ، عرشس  چھُ
تھَم نورُک  بدن ، طورُک وطن ، سومبرِتھ سخن، امرٮ۪تھ  چھکن مِترس  چھُ سَتھ شِسترس چھُ لتَھ، خٲرس چھُ وَتھ  ،شرس چھُ سم غیرت  پنُن مٲرِتھ یِمہ، ژھٲرِتھ وتے، آرُت  ہٮ۪مہ چٲرِتھ  بُمہ، مٲرِتھ غمہ، لٲرِتھ یِمہ، دٲرتھ  ہلم روزُم  وَنے ، بوزم کنَے ، سۅکھ تے گِلے ، دۅکھ  تے وِلَے زَر  چھُم وۅندے تھر چھم کندے ، ورشن بٮ۪ہم،  درشُن دِتم فارسی : دردِ  دِلش ،جامِ غمش، دارد نصیب از .... راح  و رجب ، عیش و طرب ، سازونوا ، نازو نعم در  پیشِ ابوابش بسے، ہست از گدا کمتر کسے خاقانِ  چین، سُلطان رے ، کسریٰ وکے، ضحاک وجم ہر  دوستدارانش رجب ، گردید فرض از فضلِ رب ذوق  لِقا
، دارالبقائ، قصرِ جنان، باغِ اِرَم اعدائے  دینش را بود، بے شک نصیب از .... روئے  سیاہ ، راے تباہ، حالِ بدو خالِ دِژم در  ہر دو عالم حاسدش ، و حاسِد یاران او خوارو  خجل ، زارو زبوں ، نحس و نجس ، بیس و بہم یارانِ  خاص مصطفی چار اند اربابِ صفا بے  گُفتگو ، بے شُبہ ریب ، بے شکِ وظن بے کیف  و کم ابنِ  قحافہ است عمرؓ ، عثمانؓ، عفوان علیؓ آنِ  وِلا، جانِ عُلا شانِ حیا کانِ حلم صدق  و صفا، عدل و وفا ، شرم و حیا ، جود و سخا ایں  چار ارکان جا بہ جا مستنضراست و معتنم اصحاب  و آل مصطفی ہستند جُملہ مجتبیٰ والا  نسب ، اعلیٰ حسب ، منیوشمم، نیکو شیم عربی: یا  معشراخیر الرسل اطوار کم خیرالسبل مِنکم  لنا خیرالنزل انتم مصابیح الظلم العیش  حقا عیشکم انا فتحنا جیشکم الدین  و الدنیا لکم فاسنصرونا باالحشم انتم  معاریج اللقا فہا مدرایج البقائ اَلغم  بہ مَن مُتَقٰی اکرمِ بہ من مُعتصم اُنظُر  اِلیٰ اہل الورا وافتح لنا باب الہدی واشفع  غرا
فیما عدا عنا مِن اثام  المَظم اِنّ  الھُدیٰ قد غرنا من بعد ماقد سَرنا واکشف  بلُطفِک ضرنا یا من بَہ دفع الالم یافَر ة  البصار
نا  یا  سر ة  اسرار
نا بافضل  عُدا سخارنا اِنا ورد نافی السقم فارسی : یا  سیدی و الشمس روٗ یا جیّد و لیل مو یا  ماحی  جرم  و ہفَو، یا شافع جمعِ اُمم بر  حالِ ما بے چارگاں، ورتیہ غم آوار گان بنگر  زِ
بَس لطف و عطا ، مہرو وفا فیضِ اُمّم از  مانمے آید بجا ، جُزشین عین وافترائ جُز  عجب
و بہتان و ریا، تقصیر وکُفران و ستم رہگذُر  از تقصیرات ما ،بکشائے ہرحاجاتِ ما دستِ  دُعا
چشمِ کرم، فضل رجا بابِ نعم تُرکی: سن  سَن اول کرست کچی حقدر سنکا یر یوغچی رحمت  سنکا ای بولچی ، کب کُب اخص دِن ہم اعم سن  من اولنغ نامور ،تنکری سنگ چام عفوٗ تر یارغ  چمن ہرنیچہ بزقز کرندن ہم بیش وکسم شمع  جمالنک یار توب از ساوتنگری نکنک از قوت کینک  برافنک
دن قبوت معراج شامی یکدرم ننگا  چو حقدن پستار السنک کر فلسنک نظر  امت  لرنک حقیدہ بر محشر کہ بخشے برم پنجٲبی: اے  خواجۂ  ہر  دوسرا مُجھ کو تیرا ہی آسرا سب  کو
تُہی سرکارن مرا رب کے آگے حقکے قسم لولاک  کے لحان میں افلاک جیتا آن میں تج  شان
کان فرقان میں نازل ہوا سب کوچ مژم تیرا  محبت کار میں جان میں تج  باغ .... .... دِل  میں
جنون ہے دَم بہ دَم یارحمت  اللعالمین پیارانبی ہے حق کے تئیں پیارا  نبی
تج ہن نہیں ماتا پتا چلتا درم فارسی: نبود  سعادت را اماں از دستِ ایں بد گوہراں جُز  لُطفِ تو جُز عفو تو ، جُز فضلِ تو اے
محتشم یارب  شود روزیکہ من ، از جذبہ # ¿  شوقِ  درش خیزم  بدل
آیم بہ جان ،پویم بسر راہ حَرم از  مرقدت یا ہم شرف گردم بگردِش ہر طرف لبیک  زَن غلغل فگن ،فریاد کُن در ہرقدم از  چشمِ و مو روبم درش، سایم پس از بوسہ برش روح  وتن و جان و جگر، پشت و سر و روے وشکم گویم  بصد عجزو بیان، کای شمع روئے مہربان شمع  ہدا، جمع عطا ، دہش و سخا، بحرِ کرم درمن  نگر برمن گُذر، دادم بِدہ شادم بکُن یا  مجتبیٰ یا مصطفی یا با حشم یا محترم شُد  در ہوا عمرم تلف ،اکنوں نماند اصل ا بکف در  تن توان ، درجاں اماں در دِل سکون و دیدہ  نم ہم  زور ہم نفس دنی،ہم گرد شیطان رہزنی  درماندہ  ام ، شرمندہ ام ،من بندہ ام زارودژم گردید  از فرط گناہ رویم سیاہ ،عالم تباہ ۔۔۔۔ دستم  بدہ ، پستم مکُن، شیطان زبردستم مکُن یا  ذالعلیٰ یا ذالولیٰ یاذالحیاءیا ذالکرم جُز  ذِکرِ نعتت اے سُلطانِ دین فکرم مبادا  برزمین روز  و شب ، شام و سحر اناً فاناً دم بدم بادالتحیات  و ثناءبر روحِ پاک مصطفی ہر  آل و اصحابش زما بر اہل بیتش مُلتزم نوٹ:
تُرکی  تہٕ پنجٲبۍ لفٕظ لیکھِم عٲن غٲن تِتھے  کٔنۍ یِتھٕ کٔنۍ قلمی نسخس منزلیکھِتھ  چھِ۔ تِمن  سارِنٕے زیٹھٮ۪ن کیو ژھۅٹٮ۪ن منظوٗمن  چھِ معراج نامہٕ ونان یِمن اندر
سیدالمرسلین  نبی کریم حضرتِ محمد مصطفی صلی اللہ علیہ  وسلم سُند معراجِ شریف تہٕ اَمِکۍ واقعات  بیان آسن سپٕدۍمٕتۍ۔ بے شمار دروٗدو سلام  ٲسِن بر ذاتِ حضرت خیرالانام یِمن  ہٕندوجودِ پاک کایناتُک موٗل تہٕ مُژ  چھُ۔عالمینن ہٕنز شوٗب چھُ تہٕ یِہُند  ذکرِ خیر باعِث سعادت تہٕ شفاعت چُھ۔  عالمٕچن مختلف زبانن اندر و وتھ نورِ  اسلام کہ ظہوٗرس یِنہٕ کہ وقتہٕ پٮ۪ٹھے  مدحِ رسولس سٍتۍ سٍتۍ معراج نامہٕ ونہٕ  نس ،لٮ۪کھنس ونہٕ ناونس تہٕ وکھناونس تہ  دس۔موٗلہٕ تلہٕ چھے سۅ کُلہُم شٲعری نعت  یتھ منز حضرت محمد عربی سٕندٮ۪ن کمالاتن  ،معجزاتن تہٕ وصفن ہُند ذکر خیر آسہ  تِہندِ
جلال و جمالُک شکل و شمٲیِلُک تہٕ  کلہُم
پٲٹھۍ سیرتِ پاک کٮ۪ن مختلف اَنہارن  تہٕ
وٮ۪وہارن ہُند بییہ مٲرۍ منزرُک  سٮ۪ٹھاہ
شوٗژِ شانہ ِ مگر غُلو ورٲے تذکرٕ  سپُدمُت
آسہ۔ شٲعری منز چھُ باضے باضے  غلو
تہ یوان تہٕ مالایٲنی تہ اوَے چھے  نعت
گویی زبردس احتیاط منگان ۔چھُنا وننہٕ  آمُت
باخدا دیوانہٕ باش و بامحمد ہوشیار  ۔ییمِس پایہ بٔڈِس پیغمبرس رب ِ الجلیل  تعریف تہٕ توصیف فرماواں چھِ تہٕ یہندِ  لولہٕ تہ سورُے پٲدٕ کرنہٕ آویہ موجود  چھُ۔ تمہ ذاتِ اقدسٕکۍ تعریف کرنہٕ وِزِ  ہے اِنسانن ہٕنز زٮ۪و کلہ ، قلم لرزِ تہٕ  وٲنِج وُپھِ تٲجِب چھُنہٕ کینہہ ۔و وں  ییلہ معراجِ شریفس یتھ متعلق باونہٕ  آمُت چھُ زِ "" بود معراج تاجِ معجزاتش ""  محدوٗد
تہٕ عٲجِز اِنسٲنی عقلہ ہٕندِ  زورٕ
شعرن منز باوَتھ کرٕنۍ آسہ۔شٲعر  ہے
کمال کرِ تہٕ کوتاہ ! تہ  کیازِ
سرِ ساوِرُک تہٕ خۅش یِوٕنہ حٲرتُک  یہ
عالم چھُ سُہ یور عقلہ ، فِکرِ تہٕ  ظۅنس
کانہہ پِلو چُھنہٕ۔ اماپوز اَمہ  مجبوریہ
۔ ٹھرِ تہٕ اَٹکاوٕ باوجود  تہ
چھِ حضرت رسول رحمت خاتمِ النبین صلی  اللہ
علیہ وسلم سٕندۍ حُبّن ،لولن تہٕ  امارَن
دُنۍیہٕکۍ بہترین دماغ نعت تہٕ  معراج
نامہٕ لٮ۪کھٕ ناو نٲوۍ مٕتۍ ۔نعت  ییلہ
مدح رسول چھُ معراج نامن منزتہ  چُھ
عظمت رسول اکرم بیان سپدان ۔ اَتھ  سِرسٲوۍ
عظیم تہٕ لامثال افلاکن ہٕندِس  تہٕ
عرشِ مجید کِس عزت تہٕ عظمت وٲلِس  سٲلس
دوران عظمت کٮ۪ن کمن کمن مقاماتن  پٮ۪ٹھ
نیوٗ حضرت رسول کریمن تشریف،انبیائے  کرام
کمہ اشتیاقہٕ ٲسۍ تِمن انتظارس ،  عرش
تہٕ فرشس کیُتھ پٲراو اوس آمُت کرنہٕ۔  اَمہ
کلہُم صوٗرتِ حالُک بیان نَے نعت  چھُ
تہٕ اَدٕ کیا چھُ؟ یہ
چھے وکھرٕکتَھ زِ شعر زٲژ رٔنگۍ ییہ اَتھ  معراج
نامہٕ وننہٕ۔ کٲشِر زبٲنۍ منز  وَننہٕ
آمٕتۍ اَلہٕ پلہٕ سٲری معراج نامہٕ  چھِ
وژن۔سارنٕے یِتھٮ۪ن وژنن منز چھِ ژور  مِصرعہٕ
وٲلۍ بندتہٕ پرٮ۪تھ کُنہ بندس  چھُ
ترییو مِصرعو پتہٕ کنُے ووجہ مصرعہٕ،  وۅں
گو و تعشوقہٕ وژنو مقابلہٕ چھِ اَمہ  قبیلٕکۍ
سٲری وژَن ژھۅچَن بحرن منز وننہٕ  آمٕتۍ۔اَمہ
گاچِکۍ وژَن یِمن ہُند موضوع  تہٕ
مواد معراج شریف تہٕ اَمِکۍ واقعات  چھِ
اکثر صوٗفیانہٕ مجلسن منز تہ گٮ۪ونہٕ  یوان
تہٕ کامٮ۪ن کارن دوران تہ مثالے  نٮ۪ند
کالس ، گۅڈٕ رٔوۍ کالس بیترِ منز۔  یِمن
وژنن منز سمٲجی ، سیٲسی یا عشقیہ  واقہٕ
بیان سپدۍمٕتۍ چھِ تِم چھِ مختلف  موقن
پٮ۪ٹھ گٮ۪ونہٕ یِنہٕ علاوٕ دہر ٹھسَس  پٮ۪ٹھ
لڈی شاہ رٔنگۍ تہ وکھناونہٕ یوان۔  دراصل چھُ یِمن وژنُن ہُند گرُت تہٕ آرُت  یوٗت ژھوٹ تہٕ لۅتہٕ وٲے زِ یِم ہٮ۪کن  کُنہ تہ شایہ تہٕ کُنہ تہ موقس پٮ۪ٹھ  گٮ۪ونہٕ یِتھ۔ اماپوز یَتھ یَتھ وژنس  معراجِ شریف تہٕ اَمِکۍ واقعات موضوع  تہٕ مواد رٔنگۍ باگہ آیہ تمہ سعادتہٕ  سٍتۍہُرٮ۪و تَتھ بوش۔ کٲشِر زبٲنۍ ہُند  اکھ تہٕ معراج نامہٕ چھُنہٕ تَتھ شعرٕ  زٲژ منز وننہٕ آمُت یتھ اصطلاحس منز مثنوی  ونان چھِ۔ یِمن وژنن منز معراجِ شریف بیان  سپُدمُت چھُ تِمن ہٕندٮ۪ن بندن ہٕنز گرند  چھنہٕ گٔنڈِتھ۔ کٲشرِ  زبٲنۍ منزچھِ نُندٕ بانٮ۪ن نعتن سٍتۍ  سٍتۍ معراج نامہٕ ونہٕ نٕچ روایتھ سٮ۪ٹھاہ  قدیم۔ محمود گٲمیِس برونہہ چھُ میر عبداللہ  بیہقی سُند ناو بڈٕ اہم۔اَوٕ کِنۍ زِ تمٔۍ  کٔر پننہ شٲعری منز دین اسلام تہٕ اَمہ  کٮ۪ن مختلف موضوعاتن ہٕنز مختلف شعر زٲژن  منز باوَتھ ، گۅڈنچہ لٹہ کٔرِن بییو  زبانو پٮ۪ٹھٕ قصہٕ ترجمہٕ ۔مثنوی نگٲری  تُلُن محمودس برونہہ دَس۔ اگرمحمود  گٲمی سُند مرن سنہٕ 1855 ء
دُرس  مانو تیلہ چھُ سُہ میر عبداللہ بیہقی  یَس﴿  سال  وفات 1807 ء ﴾  پتہٕ  ارتٲجی وُہرۍ ییمہ عالمہٕ گژھان ۔ دراصل چھِ
میر عبداللہ سٕندِ دٔسۍ فارسی  زبٲنۍپٮ۪ٹھ
ترجمہٕ کٲری ، حکایت نگٲری،  مثنوی
نگٲری تہٕ دینی مسلن ہٕنز سیود سادٕ  باوَتھ
کٲری ہٕنز مالہٕ پھۅلنہٕ ہٮ۪وان  یٔہے
عمل چھے محمود گٲمیِس تاں واتاں  واتاں
یہ دٔپۍ زِ تہ گاشہٕ مندیُن پراوان  ۔ میرعبداللہ بیہقی سٕنز شٲعری چھنہٕ  کانہہ تھٔز تخلیقی شٲعری بلکہ چھے سۅ  دینی
تہٕ عقیدتی خیالن ہٕنز سیود سادٕ  تہٕ
باضے جایَن اوگرٕ تھوگرٕمنظوٗم باوَتھ  ۔ میر  عبداللہ بیہقی سُند معراج نامہٕ چھُ  ژۅیتٲجہن ژُ مِصرل بندن ہُند، پرٮ۪تھ  بندُک ووجہ مصرعہٕ چُھس "" صلی اللّٰہ علی  النبی "" شعرن ہُند کُل تعداد چُھس 228 ،  اماپوز
معراجِ شریفٕکۍ واقعات چھِ فقط  اکھ
ہتھ دۅیتٕر ہن شعرٕنٕے منز باونہٕ  آمٕتۍ،
شعر ہتھاہ چُھنہٕ سیدِسیود معراج  شریف
کٮ۪ن واقعاتن سٍتۍواٹھ تھاوان۔ یِمن  منز
چھُ شٲعرن پننہ انکسٲری ہُند ، غم  قیامتُک
تہٕ باقٕے یِتھِ نٕے معاملاتن  ہُند
ذِکر کورمُت اکھ واقعہ تہ چھُ بیان  آمُت
کرنہٕ یُس آنحضوٗرصلی اللہ علیہ  وسلمن
ہٕندِ معراج شریف پٮ۪ٹھٕ پھیرِتھ  تشریف
اننہٕ پتہٕ ظہور پذیر سپدان چھُ  تہٕ
اَکھ یہودی چھُ کلمہٕ پران۔ دراصل چھُنہٕ میر عبداللہ شعرو شاعری ہٕندِ فنک  کمال نہٕ پراوُن یژھان تہٕ نہٕ ہاوُن۔  سُہ چھُ عام ان پر کٲشرٮ۪ن سیود سادٕ تہٕ  عام فہم زبٲنۍ منز دین تہٕ دینٕکۍ مسلہٕ  سمجھاوان تہٕ یِتھٕ پٲٹھۍ اَجر و ثوابُک  توقع کران ۔ یہ کتَھ چھِ سٲری زانان زِشٲعری  چھے تخلیقی عمل، یَتھ منز مُشٲہدس تہٕ  تخیُلہٕ کِس وُپھٕ وارس زبردُس عمل دخل  چھُ۔ اماپوز دینی موضوعن ہٕنزِ باؤژ  دوران چھے تھزِ خیال آفرینی تہٕ تخیُلہٕ  چہ جولٲنی روٹہٕ گژھنٕچہ کینہہ مجبورۍ  یہ تہ بُتھِ یوان۔ پٮ۪ٹھٕ معراج شریف  ہیوٗ معجزہ لامثال بیان کرنہٕ وِزِ چھنہٕ  یِمن چیزن ہٕنزگنجٲیشی روزان ۔ہرگاہے  کُنہ کُنہ تخلیقی عملہ تہٕ پیکر ترٲشی  خٲطرٕ موقعہٕ میلہٕ تہ،تمہ وِزِ گژھہ  کانہہ قادرالکلام سخنور آسُن۔ ییمِس  استعارٲتی شعرٕ زبان ورتاونس ،پیکرترٲشی  اِبہام تہٕ ایہام پٲدٕ کرنس تہٕ مختلف  صنعژ بارسس انہٕ نَس پٮ۪ٹھ وۅستادانہٕ  دسگاہ آسہ مثالے فارسی زبٲنۍ ہُند نظٲمی  ، گنجوی تہٕ عبدالرحمان جامی۔ میر عبداللہ  بیہقی
سُند شعر مِزازٕ چھُ بیون تہٕ بدوٗن۔  سُہ
چھُ اکھ تیتُھ ڈِکشن پٲدٕ کران ییتہ  اَندٕ
وند سادگی ، سٮ۪زر تہٕ شوٗزَر چھُ۔  تسُند
کانہہ شعر چھُنہٕ بسیار جہژل، سُہ  یہ
ونان چھُ تہ چھُ بوزن وٲلِس پوٗرِ  پوٗر
پلہ پٮ۪وان ، تمٔۍ نہ چھِ استعار  ورتٲوۍمٕتۍ
تہٕ تشبیہہ ژھارٕ مژٕ تہٕ نَہ  پیکر
تھُرۍ مٕتۍ۔ شاید چھِنہٕ تسٕندۍ  موضوع
یِمن چیزن ہٕندۍتقاضہٕ کران۔  تسُند
سیود سادٕ لہجہ چھُ بوزن وٲلِس  فورن
متٲثر کٔرِتھ آوٕراوان۔ انسان چھُ  سوت
سوت تہٕ لوت لوت مگر روٲنی دار مِصرعو  سٍتۍ
اندر ۍ أندری باؤژ ہُند ہر تر  محسوٗس
کران ۔ اَمہ شعرٕ لہجٕچ مثال چھُ  تسُند
معراج نامہٕ۔ یتھ منز واقعاتن  ہٕندِٮ۪ن
تفصیلاتن کُن زیادٕ دیان دِنے  آمُت
چھُنہٕ۔ اَتھ منز بیان کرنہٕ آمتٮ۪ن  واقعاتن
ہٕنز ژھۅٹرن چھےے یِتھٕ پٲٹھۍ ۔ "" آنحضورن  ہٕندِ
نبووتٕکۍ باہ ؤری ٲسۍ مکمل  سپدٕۍمٕتۍ،
ماہ رجبُک اوس شتہٕ وُہم  تٲریخ
، رٲژ ہٕندِس گۅڈنکِس پہرس منز گوو  حضرت
جبرئیلؑ امین حضوٗر اقدسس نِشہ  بُراق
ہٮ۪تھ حٲضِر تہٕ عرض کورُکھ ،حضرت  تۅہہ
چھُ حضرت رب العالمینن سال کورمُت  ، آنحضور سپٕدۍ بُراقس سوار، وٲتۍ مسجدِ  اقصیٰ ۔ییتہ سٲری انبیائے کرامؑ انتظارس  ٲسۍ۔ سارِوٕے کٔر نماز ادا۔ پیشو ا سپدُکھ  نبی آخر الزمان پتہٕ کھٔتۍ زَمُردچہ  ہیرِ تہٕ افلاکن ہٕندِس سٲلس دوران سپدُکھ  واریہن انبیائے کرامن سٍتۍ ملاقاتھ۔ سدر ة  الُنتہیٰ
وٲتِتھ آکھ رف رف پیش کرنہٕ ۔  اتہ
اور ہیوک نہٕ جبرئل تہٕ بُراق گٔژِھتھ۔  اَتی
پٮ۪ٹھٕ وٲتۍعرش اعلیٰ ہس پٮ۪ٹھ ییتہ  عاشقس
تہٕ معشوقس ما بین راز و نیاز سپُد  أتی
آو اُمتہٕ خٲطرٕ گۅڈٕ پانژٕہن تہٕ  پتہٕ
پانژَن روزانہٕ نمازن ہُند حُکم۔  ماہ
رمضان سپُد فرض "" ۔ کتَھ  چھے صاف زِ میر عبداللہ سُند وٲحد مقصد  چھُ تبلیغ تہٕ تفہیم دین نَہ زِ شٲعرانہٕ  ہُنر مندی ہاوٕنۍ  معراج  رسول اللہ بوزتہٕ  ونی میر عبداللہ چھُے  سارٮ۪ن
تِہُند پناہ صلی  اللّٰہ علی النّبی شتوہم  ماہ رجب بود  خوفتن در اوّل شب آو  جبریل
باصد ادب صلی  اللّٰہ علی النّبی باہ  ؤری نبووتس گٔیہ ییلے آنحضرتس نوٗرٕ  گاہ
پیوو شش جہاتس صلی  اللّٰہ علی النّبی دوپُے  ربن ژے پٮ۪ٹھ سلام  ہیور  کھٔسِن خیرالانام اون  مے
براق کیا خۅش خرام صلی  اللّٰہ علی النّبی ییلہ  نبی سپٕنۍ سوار گوو  تہٕ
اقصیٰ ہیوتن قرار  انبیا  ٲسۍ
در انتظار صلی  اللّٰہ علی النّبی زُمردٕچ  تہٕ سونٕچ ہیر برونٹھ  آیکھ
تہٕ کھٔتۍ سوار گٔیہ کھٔسِتھ
تاباں چوماہ صلی  اللّٰہ علی النّبی ییلہ  ووتُے سُہ زیر فلک اوس  دربان
تتہ اکھ ملک اوس  اسماعیلسؑ
ہیوٗ سُہ اکھ صلی  اللّٰہ
علی النّبی اوس  آدم بہتھ تتے یا  نبی
ژٕ اوسُکھ کتے جان  وندے چانی وتے صلی  اللّٰہ
علی النّبی ﴿معراج  نامہ از میر عبداللہ بیہقی﴾ امی  قبیلُک معراج نامہ چھُ کٲشِر زبٲنۍ ہٕندۍ  مشہوٗر بسیار گوتہٕ بسیار پاسل شٲعِر  محمود گٲمی یَن تہ لیوٗکھمُت۔ تسٕندِس  اَتھ عقیدتی منظوٗمس چھِ ستَتھ ژُ مِصری  بند ۔پرٮ۪تھ کُنہ بندُک ووجہ مِصرعہٕ  چُھس : "" صلی  اللہ
عَلَیکَ  یَا رَسُولُ اللہ "" اَمہ  کٮ۪ن شعرن ہٕنز گرند چھے ترے ہتھ تہٕ ٲٹھن  شعرن تام واتان ۔اَتھ منزچھِ واقعات ہنا  تفصیلہٕ سان بیان آمٕتۍ کرنہٕ۔ اَمہ  باوجود چھَنہٕ اَتھ منز کانہہ تھٮ۪کٕنۍ  لایق فنی خوبی نظرِ گژھان۔ یہ تہ چھُ  واقعاتن ہُند سید سیود بیان۔محمودن تہ  چھُ یہ ثواب تہٕ اجر حٲصِل سپدنکہ امارٕ  تہٕ طمہہ مۅکھٕ لیوٗکھمُت۔ حالانکہ اوسط  سوتھرکِس اتھ منظومَس منز یُس سِر ساوِرُک  تھٔتھرل ماحول وۅتلاونہٕ یُن گوژھ سُہ  چھُنہٕ وۅتلیومتُے۔ موضوع تہٕ موادکہ  حوالہٕ یۅسہٕ وُپھٕ وٲری تہٕ وُژھٕ وٲری  اتہ نظر گژھٕنۍ گٔژھ سۅچھنہٕ کُنَے ۔  محمودن چھِنہٕ اتہ شٲعرانہٕ ول  ورتٲوۍمٕتۍ۔ دراصل یہ کینژھاہ تمٔۍ  پورمُت اوس یا بوٗزمُت اوس ۔تی بووُن  سیّدِسیود۔تتَھ ہیوکُن نہٕ ژینمتہ یا  سٔرۍمتہ تجربٕکۍ پٲٹھۍ شعرٕ وردن لٲگِتھ۔  باسان چھُ تمٔۍ تہ چھُ اَتھ ٲولِس مقدس  موضوعس تہٕ اَمہ کٮ۪ن متعلقاتن پھٔرۍ  پھاہ تہٕ تخیّل چہ کوندِ منز پَین جوش  دِنُک جُرتھ کرُن ننہٕ وورُے شمشیر دارِ  پیٹھۍ پکہٕ نَس برابر بلکہ تمہ کھۅتہٕ  تہ
مُشکل زونمُت ، اوے کیا زَن مۅلانکون  ہیکہ
اتھ وژنس سپدِتھ ،البتہٕ وارٕیہن  جاین
چھُ سُہ خبر کیا زِ ، اتھ منظومس  منزاوسط
درجچہ شٲعری ہٕندِ سوتھرِ پٮ۪ٹھٕ  تہٕ
بۅن وسان ۔ہرگاہ کُنہ ساتہٕ تشبیہہ  ورتاوان
تہ چھُ تتہ تہ چھس رِکٕنۍ  گژھان:  حمدتس  ییمۍ پٲدٕ کٔرۍ انبیائ تِمن  منز
ژورُن رسولِ خدا تس  پتہٕ تہندٮ۪ن ژورن یارن صلی  اللّٰہ
علیک یا رسول اللہ ﴿دۅن  شعرن چھِ قٲفیہ رلان تہٕ ترییمِس نہٕ  کہیں﴾ ژوٗرمِس  فلکس کھٔتۍ توشن نوٗرٕ  تہندِ
آفتاب گو روشن عاشقی  کٔرٕس تتہ پمپوشن صلی  اللّٰہ
علی النّبی ﴿ترییم  مِصرٕ عہ چھُ بتس منززنتہٕ دٔنز دانہٕ﴾ سَتھ  ساس ملٲیِک برونٹھٕ آمٕتۍ نوٗرٕکۍ  خان چھِکھ پٲراوۍمٕتۍ ژیے  بییہ
چانٮ۪ن یارن کِتۍ صلی  اللّٰہ علی النّبی تورٕ  دراو از زبانِ قدرت یی السلام  علیک
ایہُاالنّبی سوٗزمے  رحمت برکت ژیے صلی  اللّٰہ
علیک یا رسول اللہ ووتھ  تورٕ عرشہ کو ت خۅش سپُن جبریلن  تس
تعریف وون ژوٗرۍمِس  فلکس پٮ۪ٹھ واتہٕ وُن صلی  اللّٰہ
علیک یا رسول اللہ ﴿ناقِص  قٲفیہ بٔندی﴾ اماپوز  قٲری سٕنزِ ذہنی آورن کٲری خٲطرٕ چھُ  محمودن
حُبِ رسول تہٕ تِہُند شفیع  المذنبین
آسُن تہٕ اَتھ مقدس تہٕ مُحترم  جذبس
تہٕ احساسس پزنہٕ پٲٹھۍ باوَتھ  کٔرمٕژ
، اکثر شعر چھِ سادٕ تہٕ اَمہ  سادگی
سٍتۍ چھُ ذِکر رسول کرنہٕ وِزِ  تعظیم
تہٕ تکریم یٔژ پٲٹھۍ رچھنہٕ آمُت  دوپ  نس یا رسول کیا آکھ ہٮ۪تھ دوپ  نس
یا اللہ غمِ اُمت اُمتس  کر تہٕ مے مغفرت صلی  اللّٰہ
علیک یا رسول اللّٰہ دوٗرِ  اوس تتہ اَدٕ قاب و قوسین رگہ  سُنمب
دوٗرٮ۪ر اوس مابین سورُے  سپُد تتہ عین الیقین صلی  اللّٰہ
علیک یا رسول اللّٰہ وننہٕ  چھُ یوان زِ کانہہ سِری شٲعرٕے چھُ  موضوعاتن تہٕ موادٕچ دِلچسپ تہٕ پٔز  بلکہ وَنو جنیون Genuine شعرٕ  باوَتھ
کٔرِتھ ہٮ۪کان یہ خیال تہٕ راے  چھِ
سانٮ۪و کٔہۍ یاہ صوفی شٲعرو صحی ثٲبت  کٔرمٕژ۔
اَمِچ مثال چھِ وہاب کھار ، شمس  فقیر
تہٕ اسد پرے ہوٮ۪ن صوٗفی شٲعرن  ہٕندۍ
ؤنۍ مٕتۍ معراج نامہٕ۔ نی تون وہاب  کھارُن
معراج نامہٕ تہٕ اَتھ چھِ کُل بِل  پانژٕ
وَنزٕہے  ﴿ 55 ﴾  شعر  مگر یِمو شعرو چھُ اَکھ تھٔتھرل وۅسہٕ  درۅسہٕ وول تہٕ وُپھل وال سری ماحول  وۅتلوومُت ۔عاشقن چھُ معشوقس سال کورمُت  ۔ فرشس تہٕ عرشس چھُ پٲراو سپدان ، رازن  چھِ
ٹھانہٕ ؤتھۍ گژھن وٲلۍ بے حد  سِرسٲوۍشبانہٕ
محفلہ منز چھِ عاشقس تہٕ  معشوقس
درمیان راز ونیا ز چہ کتھٕ سپدن  واجنہ
، صوٗفی شٲعرن نِش چھُ ظُلمتٕے  نوٗر۔
سیاہ تہٕ سیاہی چھِ صوٗفین ہٕندۍ  زٕ
اہم اصطلاح ، معراج شریف چھُ رٲژ منز  سپدان۔
اماپوز یہ چھُ سیٲہی تہندِ خٲطرٕ  یِم
غٲفل محوِ خواب چھِ ۔یۅہے چھُ سُہ  ویلہٕ
ییلہ کایناتن ہٕندۍ زروزرات ،ارض  و
سماوات نوٗرٕ سٔرۍ سپدان چھِ۔ فرشس  پٮ۪ٹھ
تہ چھِ انبیائے کرامؑ استقبالہٕ  خٲطرٕ
پراران تہٕ فلکن پٮ۪ٹھ انبیائے  کرام
تہ تہٕ فرشتہٕ تہ، پانہٕ چھُ رب  الجلیل
انتظارس۔ نبی کریمو نیوٗ معراجِ  شریف
خٲطرٕ بہ جسد تشریف۔ اماپوز اَمیُک  سِرساوٮ۪ر
، اَمیُک تقدیس ، نوزکی اَمہ  کٮ۪ن
واقعاتن ہُندظہور پذیر سپدُن چھُ  تاقیامت
عظیم ترین تہٕ لامثال سِرسٲوۍ  واقعہ۔
معراجِ شریف ہوس نوزک تہٕ عقلہ  ہٕندٮ۪و
حدو گژھنہٕ گٔژِھتھ موضوعس تحت  یِنہٕ
وٲلۍ واقعات بیان کرنہٕ خٲطرٕ بلکہ وَنو شٲعرانہٕ باؤژ کٲری خٲطرٕ چھَنہٕ  مُروجہ اسطوٗرن تہٕ استعارن ہٕندِ ورتاوٕچ  گنجٲیش آسان۔اوے چھِ صوٗفی شٲعر یِمن  ہٕنز شعرٕ زبان،غٲر صوٗفی شٲعرن ہٕنز  زبٲنۍنِش واریاہس حدس تام مختلف آسان  چھے۔ سری تجربات زیادٕ رٕتۍ پٲٹھۍ بٲوِتھ  ہٮ۪کان۔ یہ چھے بیاکھ کتَھ زِ یِمن لوٗکن  نہٕ یِمن تجربن ہُند واوٕے زانہہ ڈولمُت  آسہ تِمن چھِ یِتھۍ شعر محض پرژھٕ باسان  تہٕ پلہ چھُکھ نہٕ کینہہ پٮ۪وان۔ وہاب  کھار﴿وفات 1912 ئ﴾  سٕندِس  اَتھ
معراج نامَس منزچھُ آورن کٲری ہُند  تیوٗت
زور زِ قٲری یا بوزُن وول چھُ زنتہٕ  پانہٕ
وُپھ تُلِتھ سٲری واقعات چشمو  وُچھان
۔زنتہٕ سُہ واقعاتن ہٕندِظہور پذیر سپدنہٕ وِزِ حٲضر آسان چھُ۔ اَتہ  چھُ واوُک ہیوٗ ؤژھ تہٕ بانبرُن۔معراجُک  مہرازٕ حضرتِ تاجدارِ دو عالم صلی اللہ  علیہ وسلم چھِ معراجس نیران۔ کایناتس منز  چھُ زنتہٕ اکھ ہلچل پٲدٕ سپدان۔ وۅسہٕ  درۅس چھے ییژ زِ پرٮ۪تھ کانہہ تہٕ پرٮ۪تھ  کینہہ چھُ استقبالچہ تیٲری سٍتۍ آوُر  ۔یوٗت زِ حضرتِ جبرئلؑ چھِ بنان علمدار،  حضرت
اِسرافیل ؑرکاب دار، حضرتِ میکایل  ؑ زینٕکۍ پٲراو کار تہٕ حضرتِ عزرائیلؑ  چوب دار ! خوشی  ، شٲدۍ یانہٕ وُژھ ، بانبرُن ،پٲراو سکھراو  تہٕ
حٲرت ۔بُراق سُند حُلیہ تہٕ افلاکن  ہُند
سٲل چھُ اَکھ تٲجُب انگیز تہٕ حٲرتن  کرن
وول خۅش یِوُن ماحول۔ مرحبا چھُ سٲنِس  وہاب
کھارس زِسُہ چھُ یہ ماحول پنہٕ نِس  قٲرۍ
یَس وُچھِ ناوان تہ تہٕ ژینہٕ ناوان  تہ۔
وہاب کھار چھُ واوٕکۍ پٲٹھۍ پانہٕ  بانبرِ
منز، استقبالچہ تتھ عملہ سٍتۍ  آوُریتھ
منز عرش و فرشٕکۍتہٕ افلاکن ہٕندۍ  مٔکین
اَتھ سعادت تہٕ عظمت واجنہ عملہ  سٍتۍ
آوُرۍ چھِ۔ سُہ چھُ معراجہ خٲطرٕ  تشریف
نِنہٕ وٲلِس جانانہٕ پیغمبرِ کریمس  تشریف
نِنہٕ وِزِ رۅنہ رُمالہ سٍتۍ واو  کران
تہٕ أتھۍ خوشی آمیز ترپہ ترپہ  ہٕندِس
حالس منز اعلان کران زِ حضرت  تاجدارِ
دو عالم دراے معراجس ۔ شعرن ہٕنز  روٲنی
منزے چھُ اکھ رۅنہ وَزٕوُن تہٕ  واوٕ
کۍ پٲٹھۍ بانبریومُت سازُت تہ وزان  ۔ واقعاتن ہٕندۍ تفصیل تہ چھنہٕ اتہ  بلکہ افلاکن ہٕندِس سٲلِس دوران انبیائے  کرامن سٍتۍ سپدیمتہ مُلاقاتُک ذِکر تہ  چھُنہٕ اَتہ  : کریو  رۅنہ رومالے واو تاجدار  سون
معراجس دراو اَلسلامُ  علیکم تازٕ اخلاص ؤتھِو  حض
پانس کٔرِو پٲراو تاجدار  سون معراجس دراو حضرتِ  جبریلؑ روٗد علمدار اسرافیلؑ  بہ
پاے برکار میکایلنؑ  کور زین پٲراو تاجدار  سون
معراجس دراو حضرتِ  عزرایل روٗد چوب دار ۂسۍ  تھَر
براقس سَپٕز اظہار چشمہٕ  چھس رف رف یمبرزلہ چھاو تاجدار  سون
معراجس دراو ترییمہ  اَسمانے پٮ۪ٹھ وُچھکھ ہیر پانس  ٲسۍ دپان اَسہ گوو ژیر دست  خۅد نگین تس بخشنہٕ آو تاجدار  سون
معراجس دراو ژوٗرمہ  آسمانے ترٲوکھٕ نظر  سارِوٕے  وُچھِ ہے رۅپہٕ جانور سۅنہٕ  کانپھ ٲس تِمن خصلت کاو تاجدار  سون
معراجس دراو پٍنژمہ  اَسمانے مَس ملرٮ۪ن ٲخر  زمانہٕ
کٮ۪ن تی چاون عٲرفن  تہٕ عاشقن تی بٲگراو تاجدار  سون معراجس دراو شییمہ  آسمانے شینہٕ کۅہاہ مۅے  والس
گٔنڈِتھ از درگاہ جانورا  بٔسِتھ در صحراو تاجدار  سون معراجس دراو سٔتۍمہ  آسمانے خۅطبہٕ ہیرا سیاہ  تخت
پوش جاے گمراہ لانہایت  وُچھکھ کو ت بورُک چاو تاجدار  سون معراجس دراو یۅہے  حال چھُ شمس فقیر﴿  وفات 1901 ئ﴾  سٕندِ  معراج نامُک بلکہ چھُ تَتھ منز سِری  اظہار
زیادے کاڈ کٔڈِتھ گومُت۔ اَتھ  منظومس
چھِ صرف پانژٕ تٲجی شعر۔امیُک  صوٗفیانہٕ
طرزِ اظہار چھُ اَتھ اکھ چُس  ، خوبصورت تہٕ حیرت انگیز فن پارٕ  بناوان۔حٲرت تہٕ آورن کٲری چھِ زیادے  ہُران ییلہ صنعتِ تضاد وٲلۍ شعر نظرِ  گژھان چھِ۔ اَمیُک سورُے حُسن چھُ موٗلہٕ  تلہٕ تمہ لفظہٕ و وترِ تہٕ ترکیبہٕ  تھُریہ سٍتۍ بارسس آمُت۔ یۅسہٕ بہ ظٲہر  شعوٗری کو ششہ سٍتۍ سپدیمٕژ چھنہٕ۔  بلکہ أمِس وٲتِس پرٲتِس صوٗفی تہٕ صوٗفی  شٲعرٕ سٕنز ازلہٕ باگہ آمٕژِ ناگہٕ  وُزیہ سٍتۍ پٲدٕ چھِ گٲمٕژ۔ یِمہٕ لفظٕ  ملہٕ وَنہٕ تہٕ زیرِ نظر پیکر تہٕ شبیہہ  وٲلۍ شعر چھِ اَسہ ہوٮ۪ن عام قٲ رین  ہٕندِ خٲطرٕ محض پرژھٕ باسان۔ اماپوز یِم  چھِ تِم اکٲیل تجربہٕ یمن تجربن کاے بخشنہٕ  خٲطرٕ شمس فقیر س ہیوٗ معرفتہٕ موت صوٗفی  شٲعرٕے آسُن گژھِ۔ صوٗفین تامَتھ چھِ  سیرِ اسرارن ہٕنز باوَتھ پیر در پیر سینہٕ  بہ سینہٕ سپدان روزان یِم چھِنہٕ ظٲہری  عٔلِمس لٲرۍ یِم چھِ بٲطنٕکۍ طٲلب تہٕ  وتہٕ گتھ۔ اوَے چھُنہٕ شمس فقیرنس معراج  نامس منز تہ واقعاتن ہٕندِس بیانس کُن  خاص ظۅن دِنہٕ آمُت ۔ بوزوے تہٕ یہ معراج  نامہٕ چُھیی نہٕ بیان، یہ چھُ اکھ سِری  تجربہٕ تہٕ أتھۍ سِری تجربس چھِ شعرٕ  وردَن پٲرنہٕ آمُت۔ شعرٕ زٲژ کِنۍ چھُنہٕ  یہ سانٮ۪ن روایتی معراج نامن نِش مختلف  ۔اتہ چھِ وہاب کھارنہ معراج نامٕکۍ  پٲٹھۍ
وُپھٕ وٲری ،وُژھٕ وٲری ،حٲرٕتُک  تہٕ
وۅسہٕ درۅسہ ہُندماحول وۅتلاونہٕ  آمُت۔
یِتھِ ماحولہٕ خٲطرٕ چھِ شعرن ہٕنز  روٲنی
ضروری تہٕ شمس فقیرُن پرٮ۪تھ کانہہ  شعر چھُ روٲنی دار  : دویمہ  آسمانے ترٲوٕکھ نظر ساروٕے  وُچھ
ہے رۅپہٕ جانور عابِد  تہٕ زٲہد سٍتۍ عالمن ظہور تمہ کُے چھُے دۅن عالمن تریمہ  اسمانے وُچھِکھ ترے ناگ ترٮ۪ن  اوس
آب تے أکِس ناداغ تِم  زٕ ٲسۍ پانہٕ وٲنۍ آب بٲگران ظہور تمہ کُے چھُے دۅن عالمن شییمہ  اَسمانے وُچھکھ دٔرۍیاو تتھ  منز
ٲس پکان نوحؑ سٕنزناو پانہٕ  ٲس پکان کانہہ نہٕ واین ظہور تمہ کُے چھُے دۅن عالمن سٔتۍمہ  اَسمانے وُچھکھ سَتھ باغ ستن  باغن
اندر سَتھ ٲسۍ ناگ بیون  بیون جویَن لذتھ نیران ظہور
تمہ کُے چھُے دۅن عالمن ٲٹھۍ  مہ اسمانے وُچُھکھ ملکاہ کنو  کِنۍ پھل کھٮ۪وان بے انتہا دہانہٕ  کِنۍ اوسُے یوٗرۍ تراوان ظہور تمہ کُے چھُے دۅن عالمن سدر ة  المنتہیٰ
کیا زبر مقام نہ  چھُ تتہ صُبح نہ چھُ تتہ شام نوٗرٕ  مشالہ ہٮ۪تھ حوٗرٕ ونہٕ وان ظہور تمہ کُے چھُے
دۅن عالمن شیٹھ  ترے ہتھ کتھٕ تِمو کرِ ظٲہر شیٹھ  ترے ہتھ کتھٕ تِمو کرِ بٲطن دوستس  کیا سنا وون دوستن ظہور تمہ کُے چھُے دۅن عالمن ازلٕکۍ  گرٕ وٲلۍ ییلہ گرٕ آے نولچھ  نو ساس نَو ڈالہ آے معراج  کور ہے بیک ساتن ظہور تمہ کُے چھُے دۅن عالمن صُبح  پھول سیر تِمو بوو یارَن اصحابن  سارِنٕے کِبارن سینہٕ  بہ سینہٕ ہووہے نِش صوٗفین ظہور تمہ کُے چھُے دۅن عالمن یِتھے  پٲٹھۍچھِ اَسد پرے  ﴿وفات 1916 ئ﴾  تہٕ  شاہ
لسم سٕندۍ معراج نامہٕ تہ کٲشرِزبٲنۍہٕنز  ارزتھ۔
یم دۅنہٕ وے صاحِب ٲسۍ سٲنۍ ناودار  صوٗفی
شٲعر۔معراج شریفس متعلق یہ کینژھاہ  تِمو
پنہٕ نٮ۪ن مُرشِدن نِش تہٕ اسلافن  نِش
بوزمُت اوس تہ چھُکھ صوٗفیانہٕ آیہ منظوٗم کورمُت۔ باؤژ ہٕنزو خوبیو کِنۍ  چھِنہٕ أہندۍ معراج نامہٕ وہاب کھار تہٕ  شمس فقیر نِس معراج نامہٕ کِس پایس تام  وٲتتِھ ہیکۍمٕتۍ ۔اماپوز معراج شریفُک  موضوع چھُ یوٗتاہ نوزُک زِ کمن کمن عٲلمن  چھُ قلم لرزان۔ حتیٰ کہ حضرتِ سید سلیمان  ندوی ہوس عٲلمس تہٕ محققس تام پیوو ا  حوالِ معراج بیان کران کران ونُن زِ  "" راز  ایں
پردہ نہاں است، ونہاں خواہد بود "" تاہم  چھِ سانٮ۪و واریہو صوٗفی شٲعرو یِمو عام  طور دنیاوی علوٗم پرٔۍمٕتۍ ٲسۍ نہٕ عقیدت  ، حبہ تہٕ احترام کیو ثوابہٕ پُژھۍ،  معراج
نامہٕ ؤنۍ مٕتۍ ۔اللہ تعالیٰ کٔرِن  تِمن
سارِنٕے ہٕندۍ تہٕ اَسہ ناکارن  ہٕندۍ
سہو و خطا تہٕ گۅناہ معاف﴿آمین﴾۔ وہاب  پرینہ معراج نامہٕ کٮ۪و اَتھِ آمتٮ۪و  دُستتھو شعرو منزچھِ نمونہٕ رٔنگۍ کینہہ  شعر پیش:  حضرت  سون کھوت معراجس بہٕ  وندس
زُو تہٕ جان اسرارس مٲل  پیوس پانس نیوٗن سالَس بہٕ  وندس
زُو تہٕ جان اسرارس رنگہٕ  رنگہٕ قدرت وُچھ نووُن  تس  نِش کینہہ نہ سَہ ژھایہ تھووُن ظہور
دِتھ گو پننہ کُنِرس بہٕ  وندس زُو تہٕ جان اسرارس شعریعت  عامس بییہ خاصس طریقت  سیرا
بووُن تس دوپ  نس رِندن دِ اَمیُک مَس بہٕ  وندس
زُو تہٕ جان اسرارس حقیقت  دیدو وُچھ نووُن چووُن  معرفت
حیات تھووُن چھِوِرِن  تمٔۍ سٕندۍ کورنے مَس بہٕ  وندس
زُو تہٕ جان اسرارس وہاب  کھار تہٕ شمس فقیرنٮ۪ن معراج نامن اندر  رٕ تٮ۪ن فن پارن ہٕنز واریاہ خصوٗصیٔژ  ٲسِتھ تہ چھُ یہ پزر پننہ جایہ موجود  زِ فنی اعتبارٕ چھُنہٕ سانٮ۪و شٲعرو کانہہ  تیُتھ معراج نامہٕ بارسَس أنِتھ ہیوکمُت  یُس مثالے فارسی زبٲنۍ ہٕندِکُنہ بہلہ  پایہ معراج نامس ٹھۅلہ نے تہٕ لرِ لور  تھونہٕ ہیکہ یِتھ۔ اوے چھُ رحمان رٲہی  تہ ونان۔ "" شاید  پییہ
مانُن زِکم از کم فارسی زبٲنۍ  ہٕندٮ۪ن "" خۅش بیانن "" مقابلہٕ چھِ کٲشِرۍ  نعت
گو معراج نامہٕ ونان ونان باسان زنتہٕ  سٔتٕرکٲنۍ
ہٮ۪تھ یوسف مٔلۍ ہینہ درامٕتۍ ""  ﴿اَکھ  شاہکار
معراج نامہٕ، انہار نعتیہ ادب  نمبر
۔ص 61 ۔﴾ کٲشرِ  زبٲنۍ  منز
چھِ بییہ واریہو شٲعرو معراج نامہٕ  ؤنۍ
مٕتۍ،مثالے امیر شاہ کریری ، غلام  محمد
حنفی سوپورۍ، مولانا انور شوپیانی،  غلام
قادر درویش، رجب حامد تہٕ رسول بٹ  بیترِ۔
یِمو منزٕ امیر شاہ کریری تہٕ  مولانا
انور شوپیانی سٕندۍ معراج نامہٕ  پورٕ
تفصیلہٕ سان بیان سپٕدۍمٕتۍ چھِ۔  امیر
شاہن چھِ قرآن تہٕ احادیثن ہٕندۍ  پوٗرِ
پوٗر حوالہٕ دِتۍ مٕتۍ تہٕ یہ معراج نامہٕ أکِس بجہ مثنوی ہٕندِس  صورتس منز پیش کورمُت تہٕ مولانا انور  شوپیانی صٲبن تہ چھُ پوٗرٕ احتیاطس کٲم  ہٮ۪تھ معراج نامہٕ لیوکھمُت یُس شایع تہ  سپُدمُت چھِ، موجودٕ دورٕ کٮ۪ن شٲعرن  منز چھُ ڈاکٹر رشید نازکی سُند لیوکھمُت  معراج نامہٕ "" اسریٰ "" فنی لحاظٕ تہٕ  عقیدتہٕ
پُژھۍ سٮ۪ٹھاہ اہم۔ ﴿ناتمام﴾ ٭٭٭ سونتۍ  پنڈۍتٕنہ کٲشُر فارسی نصابٕکۍ ترے قلمی  نُسخہٕ چھِ از تام دسیاب سپدۍمٕتۍ ،زٕ  سپدٕۍ انیس الرحمان صٲبنہ دٔسۍ دریافت  تہٕ تِمو کٔرۍ دۅنویو منزٕ الہٕ پلہٕ 85  شعر نقٕل، یِم 1973ءکہ کٲشرِ شیرازٕکِس  گۅڈنکِس شمارس منز اکہ مۅخصر معلوٗمٲتی  تہٕ تجزیٲتی مضمونہٕ سان شایع کرنٲوِکھ  ۔ تِمو چھِ کینہہ مصرعہٕ تہٕ نیم مصرعہٕ  تہ
نقل کٔرۍمٕتۍ۔ بیاکھ نصاب سپُد  شیرازٕکِس
امی ؤرۍیکِس ژوٗرمِس شمارس  منز
شایع یُس نوم حرف لیکھن وٲلِس دسیاب  سپُدمُت
اوس۔ اَمہ پتہٕ آو سید انیس  کاظمی
صٲبس دسیاب سپُدمُت بیاکھ نصاب  ﴿  یُس  باسان چھُ سونتۍ پنڈۍتُن چھُنہٕ﴾  تِہُنداکھ  نوٹ
ہٮ۪تھ کٲشرِ شیرازٕکہ دۅیترٕہمہ  جلدٕکِس
أکِس شمارس منز چھاپنہٕ۔ یِمن  سارِنٕے
نصابن ہٕنز بحر چھے اکٕے، فاعلاتُن،  فاعلاتُن،
فاعلاتُن، فاعلات۔ اَمیُک  مطلب
گوو کشیرِ منز چھُ یِتھۍ نصاب لیکھنُک  رواج
اوسمُت تہٕ تِمن ہٕندۍ نسخہٕ آسن  کُنہ
کُنہ لوٗکن نِش ضروٗر موجود۔  وۅں
گوو یِمن ہُندضروٗرتھ نہ روزنہٕ کِنۍ  تہٕ
زمانہٕ کٮ۪و حٲدۍثو سبہٕ آسن اکثر  ضایہ
تہ گٔمٕتۍ مگر ضروٗرتھ چھُ یِمن  ژھۅنڈ
ژھٲر دِنٕچ۔ تہٕ دسیاب سپدۍمٕتۍ  نصاب
شایع کٔرِتھ محفوٗظ کرنٕچ بلکہ محفوٗظ کٔرِتھ گوژھ اُہند تقوبلی مُطالعہٕ  تہ یُن کرنہٕ۔ یِم  چھِ پننہ وقتہٕ فارسی ہیچھن وٲلِس تہ  تہٕ کٲشُر ہیچھن وٲلِس تہ فٲیدٕ واتناوان  روٗدۍمٕتۍ، از یودوَے أہٕنز اہمیت محض  توٲریخی چھے مگر یِم نصاب برۅنہہ کنہ  تھٲوِتھ ہیکہ دۅہدشرٕکٮ۪ن عام ورتاوکٮ۪ن  ضروری لفظن ہُند اکھ لۅکُٹ مۅکُٹ لۅغت  تہ تیار کرنہٕ یِتھ، از ییلہ فارسی زبان  زانن وٲلۍ اونگجہ ٹینڈٮ۪ن پٮ۪ٹھ گٔنزراونہٕ  یِنس یوتاہ روٗدِمٕتۍ چھِ ، ہٮ۪کن یِم  نصاب توتہ فارسی لفظن ہٕنز زان دِتھ۔ اَمہ  نصابُک یُس قلمی نُسخہٕ مے نِش موجود چھُ  تَتھ منزچھِ 160 شعر، یہ نُسخہٕ چھُ اصل نُسخہٕ
پٮ۪ٹھ نٲنِل اسلام آبادٕکۍ پیر  محی
الدین محزوٗن صٲبن ۵۴۳۱ھ منز نقٕل  کورمُت۔
محزوٗن صٲب ٲسۍ نہٕ چھرا گۅنماتھٕے  یٲتۍ
بلکہ عربی فارسی زبٲنۍ ہٕندۍ عٲلِم  آسنہٕ ہُریمانہٕ جان خۅش نویس تہ۔ دپان  سونتۍ پنڈت اوس عشق کرنہٕ کِس رٹس پٮ۪ٹھ  قٲد کرنہٕ آمُت،ییتہ تمٔۍ فارسی زبٲنۍ  ہٕندِس قدردان حٲکمس خۅش کرنہٕ خٲطرٕ یہ نصاب
لیوٗکھ تہٕ اَتھ منز کٔشیرِ ہٕندٮ۪ن  صحت
افزا مقامن ہُند تہ ناو ہیوت تہٕ  شییہ
ترٕہن پرگنن ہُند تہ، حالانکہ  گرند
کٔرِتھ چھِنہٕ یِم پرگنہٕ شییہ تٕرہ سمان۔ بییہ چھِ ستن اقلیمن تہٕ ستن  دٔرِیاون ہٕندۍ ناو تہ گٔنزراونہٕ آمٕتۍ۔ سونتۍ  پنڈتس متعلق چھُنہٕ معلوم سُہ کتھ زمانس  منز چھُ اوسمُت۔ وننہٕ چھُ یوان سُہ اوس  پٹھان دورس منز۔ کینژَن ہُند گُف چھُ زِ  سُہ اوس ڈوگرٕ رازٕ امر سنگھ نس زمانس منز  ،ہُپٲرۍ ییلہ سُہ لیکھان چھُ ""  از  اُمید التفاتِ بندگان نادشاہ ،تمیُک مطلب  گوو نادشاہ چھُ کستام حٲکم ، یہندِس زمانس  منز سونٕنۍ پنڈت اوسمُت چھُ ، تمٔۍ سٕے  خۅش کرنہٕ باپتھ چھُن نصاب تہ لیوکھمُت  ۔ زیرِ نظر نصابس چھُ مرٲزۍ پھور ، بنان  چھُ
نقٕل کرن وٲلۍ مرٲزۍ ما آسٮ۪س پھور  بدلوومُت
نتہٕ ما چھُ سونتۍ پنڈۍ تھٕے  مرٲزۍ
اوسمُت ۔ بہر حال ، امہ نصابٕکۍ 158 شعر  چھِ پیش : ابتدا  کردم باسمِ اعظمِ پروردگار درفن  فرہنگِ کشمیری نصابِ اختصار فارسی  گو حرف کشمیری و کشمیری بہ فرس تاشوی  آموختہ
چوں طوطٸ  آموزگار خوب  تر از بحر ہا بحرِ رمل شُد اتفاق خامہ  درفنِ نصاب از بحر دُر شاہوار فاعلات  فاعلات فاعلات فاعلات شعر﴿پد﴾  وزن  است  ﴿تولُن﴾  چار  بار دے  ﴿خدا﴾  سوزمُت  رسول ........ شہریار ﴿شُرۍمُرۍ﴾  داں  اہل
بیت و چہار﴿متراں﴾  ژوریار چار  کرُسی  ﴿ژور  پیٹری﴾  چار  عنصر  ﴿ژور  ذات﴾ چار  مذہب  ﴿ژور  وتہٕ﴾  ﴿ژورٕوے﴾  داں  ہر چہار .................... ﴿مول﴾پدر﴿موج﴾مادر﴿بوے﴾  برادر  آمدہ پِسر﴿گوبُر﴾  و  ﴿بینہ﴾  خواہر  ﴿کو ر﴾  دختر  نامدار ﴿مام﴾  خالو﴿ماس﴾  خالہ  عمہ﴿پۅپھ﴾ ﴿پیتٕر﴾عمو نٲنۍ﴿نانہ﴾  جد  ﴿بُڈۍبب﴾  بوگیہ  صاحب کامگار ینگہ  ﴿کاکٕنۍ﴾  ﴿نۅش﴾  کیلن  خۅش دامن نامِ﴿ہش﴾ خُسر  ﴿ہہرو﴾  خُسرپوٗرہ  ﴿ہہرٕے﴾  شُد  نامدار ﴿رازٕدیت﴾  بیگم  است  ﴿رازٕرنۍ﴾  بیگم  شاہ است شاہزادہ  ﴿رازٕپوتُر﴾  روے  او خورشید وار .................................... ارکان  ملک ﴿پتروٗ﴾  میداں  بنیرہ  ﴿زُر﴾  نواسہ  را شُمار ٭ ﴿نب﴾  فلک  شُکر
سنیچر زہرہ را دانی زحل ﴿بوم﴾  مریخ  ﴿بُد﴾  عطارد  ﴿مشتری﴾  برہسپت  شُمار کالچن  ﴿بیگاہ﴾  صُبح  گوو صباح و شام  ﴿کال﴾ کوج  ﴿ننگہ  چاشت﴾  است  و  ﴿مندِنو﴾  نصف  النہار ﴿سرِیہ﴾  اسمِ  آفتاب
و ماہ را  ﴿زوٗن﴾  است  نام ﴿گنگہٕ  آرہ﴾  کہکشاں  و  ﴿رات﴾  لیل  و  ﴿  دۅہہ﴾  نہار ............ ﴿رنگ  میٹھُن﴾  گرمٸ  ہنگامۂ  ہرکاروبار ﴿رۅنہ  لاگنہ﴾  زُنگلہ  بستن  ﴿نژنو﴾  رقصیدن  است ﴿بانڈ﴾باشد  مردمِ رقاص  ﴿سونتھ﴾  آمد  بہار ﴿رنگہٕ  راچھ﴾  شحنہ  و جشنِ چراغاں  ﴿زوٗل﴾  است ﴿نوو  ؤری﴾  نوروزِ  عالم
جشن خاندر طے کار ﴿ ........ ﴾  نشوو  نماٸ  مرد  و زن نوجوانی  ﴿یاوُن﴾  است  و  ﴿للہٕ  کھول﴾  سودای  کار ﴿پانژھ  دۅہہ سمسار﴾  دنیا  پنج روزے بیش نیست اے  خوشا
عمرے کہ گردَد صرف در سوداٸ یار ﴿ہٕنزرٕ﴾  حمایل  بود
عقد گلو بندِ زنان زیورِ  معشوق  ﴿سِنگار﴾  است  ﴿پدماں﴾  داں  نِگار ﴿دِش﴾  شہر  و
حرب  ﴿جنگ﴾  و  ﴿گیون﴾  داں  زمزمۂ ................................................ ﴿کنہٕ  وولو﴾  گوشوارہ،  دسوانہَ  ﴿بُنگری﴾ پایلہ  ﴿خلخال﴾  دانی،  لینکرن  ﴿گہنہَ﴾  شُمار آبِ  حیات  ﴿زندگانی﴾  ﴿ویہہَ﴾  نامِ  زہر شُد ﴿گٹہٕ﴾  تاریکی  بود
ظُلمات نامِ  ﴿گٹہٕ  کار﴾ لینکرن  کابین  ﴿وردن﴾  جامہائے  نو عروس ﴿دٲنِتھ﴾عاج  و﴿شنکھ﴾ناقوس  است﴿ہار﴾خرمہرہ  شُمار ﴿ٹوٗپ﴾  تکمہَ،  ﴿نستہٕ  وٲج﴾  حلقۂ  بینی  بداں ﴿وُڈنہ  پوٗژی﴾  سربند  و رشتۂ  دُر  ﴿مۅکھتہٕ  ہار﴾ ﴿منروٗ﴾  حکاک  آمد،
نامِ کھنن وول  ﴿مُہرکُن﴾ ﴿کرینکھ﴾  شُد  نامِ
نگین و  ﴿وٲج﴾  انگشتر  شُمار ............ ﴿ہٲر﴾  مینا  ﴿شوگہٕ﴾  طوطہ  ﴿اول﴾  نامِ  آشیاں فاختہَ  ﴿کُکِل﴾  کبوتر  ﴿کوتُر﴾  ﴿بچرو﴾  راگو  ہزار شہن  شاہین  ﴿وارِلو﴾  باسند  طماغہ ﴿اتھٕ .... ﴾  تہیلہ  دست  ﴿پٲزوولوٗ﴾  بازدار قاز﴿انٕز﴾  زاغ  ﴿کاو﴾  ﴿مۅنگ﴾  قشقل  ﴿نیلچو﴾ ﴿نیلہٕ  کرٲشی﴾  سبزک  آمد  ﴿بریگ﴾  عقار چغد  نام﴿  راتہٕ  مۅغُل﴾  سبپرہ  شُد  ﴿راتہٕ  کریل﴾ قفس  ﴿ٹھوٗپوٗ﴾  کبک  ﴿کُکو﴾  جنکے  اندرشتوار ﴿پوشہ  نوٗل﴾  عندلیب  و داں گراغش  ﴿ہاگرو﴾ ................................................ ﴿ستہٕ  توٗ﴾  ہُدہُد  بداں و  ﴿تونتھ﴾  رامنقار  دان گُفتگو  داں  ﴿کتھٕ  کرنہ﴾  زدن  ﴿لایُن﴿چھۅکھ﴾  نزار ﴿سونہٕ  چِچُڑ﴾  مُرغِ  زرین ،گوزن  ﴿ہانگل﴾  بال﴿پکھ﴾ ﴿ژٔڑ﴾  کنجشک  ، صعوہ﴿کانٹُر﴾  ﴿دٮ۪دٕر﴾  مینو  را شُمار ﴿دیدری﴾  باشد  تذرو  ﴿زرککُو﴾  داں  دراج ﴿کتجی﴾  راگو  ﴿ابیل﴾  خوش  شگوٗنِ نوبہار ﴿پینژٕکٲنی﴾  صعوہ  دانی﴿پونپرو﴾  پروانہ  دان ﴿مانچھ  تُلٕر﴾  ہست  زنبوٗرِ عسل اے ہوشیار ........ ﴿خام  سیری﴾  خشتِ  خام و  ﴿پختہ  سیر﴾  آجر  بداں﴿کٔنۍ﴾  سنگ  و
خاک  ﴿میژ﴾  تورہ﴿بُرٕز﴾  کونڈ﴿خار﴾ ﴿کٕن  دیُن﴾  بُنیاد  نہادن  ﴿لٔر  لدٕنۍ﴾  تعمیر  دان ﴿پچہ  برن﴾  تختہ  بندی
، حجرہ  ﴿کُٹھ﴾ ........ ﴿سٮ۪ند﴾  بحری  است،
دریایکہ نامش نالہ شُد وٮ۪تھ  ﴿بہُت﴾  تالاب  وولُر ................ ﴿سرپٔچھِن﴾  مرغانِ  آبی،
سرخروشاں  ﴿کلرو﴾ ﴿کاو﴾  زاغ  و  ﴿گٲنٹھ﴾  کرگس  ﴿کستوروٗ﴾  باشد  چمار سگ  ﴿ہوٗنو﴾  گربہ﴿برٲر﴾  موش  باشد﴿  گگروٗ﴾ شیر  ﴿سٕہہ﴾  خرس﴿ہاپت﴾  ﴿شال﴾  شغال  درندہ کار ﴿رامہ  ہوٗنو﴾  گرگ  باشد  ﴿کینکہٕ  لٔٹ﴾  سوسمار ﴿پُہُر﴾  کژدم  ﴿گُنس﴾  عقرب،  درٕکھ  ﴿دلو﴾  ﴿سرُپھ﴾مار بوزنہٕ  ﴿واندُر﴾  ﴿پونز﴾  میمون  ﴿لوہ﴾  روباہ  آمد ﴿مِنہ  مٔڑی﴾  نیلہٕ  گاو و گوزن﴿ہانگُل﴾  شاخدار ﴿وودُر﴾  نام  سگِ
آبی  ﴿کریم﴾  باشد  سنگ پُشت ﴿مِنہ  منڈک﴾  غوک  باشد ................ کیک﴿پشو﴾  پشش﴿زووٕ﴾  پشہَ  ﴿موہ﴾  ﴿مٔچھ﴾  مگس ﴿ریے﴾  مور  و عنکبوت داں  ﴿زرلوٗ﴾  بافندہ  تار ﴿سور﴾  خوک  و  ﴿مور﴾  طاوس  ﴿مٲنش﴾  باشد  ﴿گاومیش﴾ میِش  نامِ  ﴿گٔب﴾  شُد،  گوسفند﴿ہنڈو﴾  شُمار ﴿گاو  مٲجی﴾  مادہ  گاو، گوسالہ﴿ووژھ  ، وژھرٕے﴾ فیل  ﴿ہوستوٗ﴾  شُتُر  ﴿ووٗنٹ﴾  ﴿خچُر﴾  اُستر  ﴿خر﴾حمار طایراں  ﴿پرند﴾  چرندٕ  بود بے بال و پر منش﴿آدم﴾  جِن  ﴿دیو﴾  ﴿ملک﴾  فرشتہ  نیک کار ............ سر  ﴿کلہٕ  پاے  ﴿زنگہٕ﴾  دست  ﴿اتھٕ﴾  گوش  ﴿کن﴾ چشم  ﴿أچھ﴾  نس  ﴿بینی﴾  ﴿ٲس﴾  دہان  زندہ دار ﴿مس﴾  موے  و
زُلف﴿وانکہٕ﴾  ﴿أچھر  وال﴾  مژگاں  بُود ﴿دند﴾  دندان  ﴿زٮ۪و﴾  زبان  ﴿ژھوگ﴾  کاکُل  یاددار ﴿دٲڑ﴾  ریش  ﴿ڈیکہٕ﴾  جبین،  ﴿یڈ﴾شکم  ﴿تھڑ﴾  پُشت ﴿پھیوک﴾  کتف﴿بُتھ﴾  روے  ﴿کٲڈ﴾  گردن  را شُمار ﴿کوٹھ﴾  زانو  ﴿اونگٕج﴾  انگشت  ﴿نم﴾  ناخُن  رابِگو رودٕ  ﴿أندرم﴾  جگر  ﴿کرہنہٕ  ماز﴾  ﴿لکھچُن﴾  خاردار حلقہ﴿ہوٹ﴾  ﴿ببہٕ﴾  پِستان  ﴿ہۅنگن﴾  زنخدان  رابداں ﴿بُمہٕ﴾  ابرو،  لب﴿وُٹھ﴾  ﴿گونژھ﴾  بروت  اے دوستدار ﴿ٹیوک﴾  قشقہ،  صندل  ﴿  ژندُن﴾  شانہ  آمد
کنگووٗ ﴿اَسُن﴾  خندیدن  گریستن  ﴿ودنو﴾  اے  ہوشیار پرِ  بینی  ﴿نکہٕ  وورو﴾  ﴿کنہٕ  تِہج﴾  نرمہ  گوش کیر  از اعضائے مخصوٗص است نامش گوشدار ﴿ٹۅکُن﴾  چوگان﴿پرِیوت﴾  پیچک  تیغ  ﴿کرتل﴾  آمدہ ﴿ .... ﴾  ﴿ ........ ﴾  و  ﴿ویر﴾  پہلوان  ﴿ہڑکرٕنۍ﴾  شُدکارزار ﴿باغہٕ  روچھو﴾  باغبان  ﴿پوش﴾  دانی  گُل فروش ﴿پوش﴾  گُلہائے  گُلستان  ﴿رنگہٕ  واری﴾  لالہٕ  زار صحن  ﴿آنگُن﴾  صفہٕ  ﴿پینڈی﴾  ﴿معرکہ﴾  درشنگہٕ  است ﴿پوکھری﴾  حوض  است
، نامِ  ﴿ناگ﴾  را  چشمہ سار ﴿تھم﴾  ستون  و
سقف  ﴿تالو﴾  ﴿شاہ  تیر﴾  چوبِ  دراز ﴿تول﴾  آمد  منجنیق
و چاہ  ﴿کہرو﴾  ﴿دۅس﴾  دیوار ﴿بوڈ  دیُن﴾  کہگل  نمودن، نردباں را  ﴿ہیٹر﴾  شُمار ﴿بُتراتھ﴾  آمد  زمین و  ﴿ژالُن﴾  داں  بردبار ............ ﴿بر﴾  در  است
و  ﴿دٲر﴾  دریچہ  ،دود روزن  ﴿وۅگہٕ﴾  شُد مشعلہ﴿دریر﴾  است﴿ژونگو﴾  داں  چراغ و  ﴿ریہہ﴾  شرار ﴿وٲڑہٲڑی﴾باغ  و بُستان﴿میوٕ﴾  پھل﴿کُل﴾  درخت ﴿ٹنگ﴾  امروت  است  ﴿ڈوٗن﴾  چار  مغز  ﴿دٲن﴾  انار ﴿ٹنگہٕ  ہٹی﴾  خشک  امروت﴿ہۅکھٕ  دچھو﴾  آمد  مویز فندق﴿وِرنۍ﴾  ﴿برییہ﴾  عناب  ﴿ژۅکہٕ  لڈر﴾  ترشکار ﴿ژونٹھ﴾سیب،  انگور﴿دَچھ﴾  ﴿بمہٕ  ژونٹھ﴾  مے  دان
بہی ﴿ژیر﴾  زرد  آلو
بِداں  ﴿ٲر﴾  آلو  خوش گوار ﴿تریلہٕ﴾  سیبک  ﴿ٹانچہ﴾  امرودُک  بداں اے جانِ من ﴿ژٕنُن﴾  شفتالو  بُود نزدِ بُزرگاں ناگوار ﴿ٲلچہ﴾  آلوچہ  میداںہم﴿گلاسہ﴾  داں  گلاس سیب  تُرش  ﴿ژۅکہٕ  ژوٗنٹھ﴾  ﴿مُدر﴾  را  شیرین شُمار ﴿یٲڑ﴾  عر  عر  ﴿سروٕ﴾  شمشاد  نام  ﴿ژندُن﴾  صندل  است ﴿ویر﴾  بیدو  ﴿پھرس﴾  سفیدو  ﴿بوٗنی﴾  دانی  چنار طوغ﴿برمجی﴾برٮ۪ن﴿پد﴾  است  و  ﴿تُلہٕ  کُل﴾  درختِ  توت ﴿مَس﴾  شراب،  بنگ﴿بنگہٕ﴾  ہردُوآمد  کیف دار ﴿گاڑ﴾  ماہی،  دام﴿زال﴾  و  ﴿گاڑٕ  ہانجی﴾  ماہی  گیر ﴿گوڑ﴾  سنگار  است
مغزش﴿گوڑکونڈو﴾  نامِ  خار گُل  نیلوفر بود  ﴿پمپوش﴾  بیخش﴿ندڑو﴾ ﴿ .... ﴾  ذخیرہ  ﴿سِیُن﴾  سالن،  میخورد شہرو دیار ﴿ڈیمنب  ہا﴾  نام  جزیرہ میر بحری حاصل است ﴿لٲنکھ﴾  در  دریا
عمارت سیرگاہ شہریار ہیمہٕ  وہیزم بود﴿زیُن﴾﴿ژٕنہ﴾  انگشت  میبود ﴿ینگر﴾  زگالِ  کلاں
و نیز  ﴿انگشتِ  چنار﴾ کُندہ  ﴿مونڈو﴾  ﴿ہکٕر﴾  حطب  نامِ شہتیر﴿رایل﴾  است ﴿مکھ﴾  تبٕر﴿ .... ﴾  سرکوب  ﴿گوٹِل﴾  آمد  تبردار ﴿ہاکھ﴾  ساگ  و  ﴿سۅژل﴾  دبکین﴿ہند﴾  کاسنی﴿مُج﴾  ترب ﴿گۅگٕج﴾  شلغم  ﴿ال﴾  کدو،  ﴿وانگُن﴾  بادنجاں  شُمار ساگِ  جنگلی  ﴿ووپل  ہاکھ﴾  ﴿اُبجی﴾  میداں  حماض ﴿ژۅکہٕ  ژٔنی﴾  ترشک  آمد  ﴿ژۅکہٕ  لڈر﴾  ترشکار ﴿ٹیکہٕ  بٹنی﴾  ضمیران  ﴿بطخ  لیوٗنٹو﴾  نسترن ﴿لالہٕ﴾  گلالہٕ  ﴿ببٕر﴾  ریحان،  نرگس  ﴿یمبرزل﴾  کاسہ  دار ............ ﴿رژٕپھولوٗ﴾  سُرخہ  باشد  ﴿دٲنۍ﴾  دٲنی  شش سُرخ ﴿ماشہ﴾  میدان  ہشت
سُرخہ﴿ترکٹٕر﴾  ترازو  را شُمار ﴿ہیور﴾  بالا  بۅن  ﴿پایین﴾  ﴿پتھ﴾  پس  و برونٹھ  ﴿پیش﴾ ﴿د  وچھنوٗ﴾  را  راست گوئی  ﴿کھووروٗ﴾  چپ  گُذار ﴿لۅے﴾  روئین﴿ناگ﴾  سرب﴿شورٕ﴾  باروت  آمدہ ﴿زسُد﴾  جسدو  ﴿لٕدٕر﴾مرجان  ﴿سۅٹھ﴾  بلور  اے ہوشیار ﴿مۅکھتہٕ  دُر  ﴿ژومبُن﴾  بود  سُفتن  ﴿کھنُن﴾  کندن  بود ﴿مۅہر﴾  باشد  اشرفی
پینسَہ﴿فلوسہ﴾  کوڑی  ﴿ہار﴾ مِس﴿ترام﴾  ﴿شٕشتٕر﴾آہن،  ﴿سۅن﴾  زراستَ  وسیم﴿رۅپھ﴾ رنج﴿سرتل﴾  ارنج﴿ارتل﴾  ﴿کاژٕگرو﴾  شیشہ  ہار ﴿کُرٕکٹوٗ﴾  ریمِ  آہن  ﴿کیلمو﴾  قطران  وقیر ﴿پارود﴾  سیماب  می
داں ........ اے  ہوشیار ﴿کۅنگ﴾  دانی  زعفران
و  ﴿کۅنگہٕ  پتٕر﴾  جاگہش ﴿کۅنگہٕ  واری﴾  زعفران  زار است﴿روچھوٗ﴾  چوکدار ﴿رنگروٗ﴾  داں  رنگریز
و اسمِ  ﴿کاندر﴾  نانوا نامِ  ﴿نٲیِد﴾  شُد  حجام و  ﴿آرمو﴾  داں  سبزکار ﴿سۅنُر﴾  زرگر  ﴿کھار﴾  آہنگر﴿دوب﴾  گازر  سٕژ  ﴿خیاط﴾  ﴿دوٗن﴾  نداف  ﴿وووُر﴾  بافند  ﴿دٔسل﴾گِلکار﴿چھان﴾  نجار  ﴿ناو﴾  کشتی  حہنہ﴿کھوٗرو﴾  ﴿ژاکہ  واری﴾  زورق  است  ﴿ناوٕ  روچھو﴾  ہانجی  آمد پُل  ﴿کٔدل﴾  ﴿بوٹھ﴾  کنار اَژٕ  پھولو  ﴿سرخ﴾  باشد ............ ﴿گٔہُن﴾  سایدن  است
و  ﴿چھانُن﴾  داں  بیختن ﴿مُنن﴾  استعمال  آمد
کوفتن  ﴿ژیٹُن﴾شُمار ﴿وُربتہٕ﴾خشکہ  داں و  ﴿دال﴾  مقشر  خُلت طعامِ  تر﴿وُگرٕ﴾  غذٲیی  مردمِ بیمار و زار ﴿ژوک﴾  تُرش  ﴿مُدُر﴾  شیرین﴿صاد﴾  نامِ  مزہ
شُد تلخ﴿ٹیوٹھ﴾  ﴿نوٗن﴾  نمکین  ﴿میوٗٹھ﴾  دانی  خوش گُوار خُم﴿مٔٹ﴾  ﴿اوٹ﴾  آرد  ﴿کُٹھ﴾  صندوق  آمدہ ﴿بتہٕ﴾  طعام  نان﴿ژوٹ﴾﴿سیُن﴾  سالن  شُد
قرار ﴿رتھ﴾  خون  و  ﴿ماز﴾  گوشت  ﴿مل﴾  برازوٗ  بول﴿زل﴾ پیادٕ  رفتن  ﴿پتھٕرۍپکُن﴾  ﴿گُرِسکھسُن﴾  گُڑۍسوار ﴿وازٕ﴾  باورچی  و
نامِ  ﴿پانِروٗ﴾  شُد  آبکش ﴿بانہٕ  کُٹھ﴾  موت  خانہَ باورچی خانہ  ﴿سولہار﴾ ﴿ٹٹھلوٗ﴾  نامِ  تغارہ  ﴿لژھجی﴾  جاروب  داں ﴿کتری﴾  باشد  سفال
و نامِ  ﴿کرال﴾  آمد  کمار ﴿کۅکڑ  پوٗتُو﴾  چوزہ  مُرغ و  ﴿کۅکڑی﴾  داں  ماکیاں ﴿ٹھوٗل﴾  نامِ  بیضہ
باشد خروس  ﴿کۅکُڑ﴾  بانگ  دار ﴿گُر﴾  یا  بو  ﴿ٹٹۍوولوٗ﴾  نام  مرکباں بود .... ................................................ ﴿ژکھ  لاگُن﴾  میل  بندی  ﴿باچھ  کرنہ﴾  شاخ  بار ﴿رز  وُٹھٕنۍ﴾  ریسمان  تٲبی﴿پُلہٕ  ہوڑو﴾  پوٗلہ  شمار پتک  ﴿ڈۅکُر﴾  ﴿اِرٕنۍ﴾  سندان  ﴿پھُہرٕواو﴾  سوہان  بداں ﴿شرنز﴾  انبوٗر  است  ﴿مور﴾  پنجرہ  سوراخ دار ﴿چُمٹہٕ﴾  آتش  گیر  ﴿ارہٹھ﴾  رابود  دولاب نام ﴿ہگڑو﴾  را  گو
ارابہ  ﴿کروژھ﴾آتش  کش
شُمار اسمِ  ناخُن گیر  ﴿نیارِیُن﴾  نامِ  ﴿کھوٗر﴾  اُسترہ  دان نامِ  ﴿بِلو﴾  دان  فانہَ ، موکش﴿ووژ﴾  بداں  اے ہُشیار نامِ  ﴿کھہرٕنۍگور﴾  بود  صیقل گرو  ﴿قصاب﴾  پُج نامِ  ﴿کاڈ﴾  آمد  حلاج و  ﴿ٹٹۍیندٕر﴾چرخس  شُمار شالباف  ﴿کھنڈٕواو﴾  آمد﴿کانلو﴾  داں  شاخساز ﴿قٲلین  وونن وول﴾  میدان  قالباف اے نیک کار ﴿پٲٹۍگور﴾  داں  علاقہ
بند﴿  ٹوپوٗ﴾  تکمہ  داں نامِ  ﴿وارنۍ﴾  قابلہ  است  ﴿محلہ  راچھو﴾  محلہ  دار ﴿ٹھوٗنٹھرو﴾  مِسگر  کہ
سازد ظرفہاے روئین و برنج ﴿ژمرو﴾  داں  کفش
دوز نعلبند داں نالہٕ کھار .... .... .... ....
.... ﴿مُسلہٕ﴾  گوو  دوال ﴿بُنگِر  وولوٗ﴾  پیلہ  ور شُد  ﴿بُہُر﴾  میدانی  عطار ﴿درال﴾  را  دانی
دلال و نامِ  ﴿وانی﴾  شُد  بقال ﴿کنجرنی﴾  ہافظی  و
قحبہ گر  ﴿گانی﴾  شُمار ﴿منڈنو﴾  مالیدن  و
مالیدہ گر  ﴿منڈن  گوروٗ﴾ ﴿شوٗپۍواتُل﴾  چَج  ساز
و  ﴿آرمو﴾  داں  ملیار ﴿گٮ۪و﴾  روغن  ،عسل  ﴿مانچھ﴾  ﴿لِدٕر﴾  زرد  چوب آمدہ ﴿دانہ  ول﴾  کشنیز  و شکر  ﴿قند﴾  و  سُرخ شکر گوڑ شُمار ﴿ٲلہٕ﴾  را  دانی
الاچی، رۅنگ باشد قرنفل قرنفل  ریزہ بگوئی  ﴿رنگہٕ  ژٍن﴾  اے  ہوشیار ﴿قند﴾  گوو  قندِ
سفید و﴿کھنڈ﴾  داں  شکر
ترین نامِ  ﴿نابد﴾  شُد  نبات و  ﴿کھزٕر﴾  را  خرما شُمار مرچِ  سیاہ  ﴿مرٕژ﴾  داں  و  ﴿شونٹھ﴾  آمد  زنجبیل ﴿زیوٗر﴾  زیرہ  ، سیر  ﴿ر  وہُن﴾  پران  ﴿پیاز﴾  گوشدار گرداں  طبرزد  ﴿مَوَل﴾  شُد  تاجِ خروس ﴿نوٗن﴾  نمک  ﴿ادرک﴾  آدر  ﴿مٔلۍہیون﴾  خریدن  شُمار ﴿  ﴾  گُلگونہ  دان﴿آسرو﴾  خردل  بداں ﴿پنبہٕ  ژالن﴾  را  بِگو ریوند اے ہوشیار ................................................ مرچِ  سُرخ  ﴿مرژٕوانگن﴾  ﴿ینگہٕ﴾  انگوزہ  شُمار ﴿شراکہٕ  پُچو﴾  چاقو  آمد، نامِ کارد﴿شراکھ﴾  شُد ﴿بٔرِش﴾  میدان  نیزہ  ﴿مٮ۪قراض﴾  ﴿دُوکاژٕے﴾  شُمار ﴿توٗر﴾  تیشہَ  ﴿لیتٕر﴾  آرہ  اسکنہَ  ﴿  ژورٕژ﴾  بود ﴿تورکہٕ  چھان﴾  آمد  ﴿درود  گر﴾  چوب  ساز
گوو  ﴿کندہ  کار﴾ ﴿دۅد﴾  شیر  و
مسکہ  ﴿تھٔنی﴾  نامِ  ﴿گُرُس﴾  دوغ  شُد نام ............................................ زما  روغ وسماروغ  ﴿کنہٕ  گٕچھ﴾  و  ﴿ہٮ۪ڈر﴾  داں ﴿ہوکھۍ  گرُن﴾  زنتور ............................ ﴿مونشہ  کراڑی﴾  نانِ  شیرو نامِ  ﴿ژامن﴾  شُد  پنیر ﴿اوم  دۅد﴾  شُد  شیرِ خام و جغرات  ﴿زامُت  دۅد﴾  شُمار دست  شُستن﴿اتھٕ  چھلُن﴾  ﴿کھورچھلُن﴾  پاشوی ﴿سران  کرُن﴾  غسُل  باشدو  ﴿سرانہٕ  پٔٹ﴾  غسلیچہ  دار ﴿لید﴾  سرگین  ﴿درمبہٕ﴾  پاچک،  ﴿مینگنو﴾  سرگن  میش ﴿بوٹھ﴾  آمد  خشک
سرگین سبد﴿پٔجی﴾  را  شُمار ﴿فوطہٕ﴾  ڈیٹون  پگ  ﴿دستار﴾  دان  ﴿نڑوٗ﴾  آستین ﴿ٹوٗپۍ﴾  کُلاہ  ، کُرتہٕ  ﴿پھیرن﴾  ﴿زنگہٕ  بستوٗڑ﴾  داں  یزار ﴿وتھرنو﴾  رختِ  خواب  ﴿وگوو﴾  داں  بوریا کُہنہ  ﴿پرونوٗ﴾  نو  ﴿نوو﴾  دوخت  ﴿سُوُن﴾  ﴿پن﴾  تار ﴿بُربتن﴾  فر  فر
است و  ﴿مرژٕپِپن﴾  بادفر باد  بیزن﴿واوجی﴾  دان  ﴿تاپہٕ  دانہَ﴾  سایہ  دار ﴿یِندٕر﴾  چرخ  ﴿یندٕرتُلوٗ﴾دوک  دانی
پشم  ﴿موٗن﴾ ﴿کتُن﴾  ریسیدن  بداں  ﴿وونُن﴾  بافیدن  شُمار گلہ  بان نامِ  ﴿گلوان﴾  ﴿پوہول﴾  چوپاں  آمدہ ﴿گُڑۍ  راچھو﴾  نامِ  سایس اسپ گوو﴿  گُڑ﴾  راہوار ﴿گژھ﴾  بَرو  بہ
نشین  ﴿بیہہ﴾  برخیز  ﴿ووتھ﴾  ﴿وولہٕ﴾بِیا ﴿روزُن﴾  باشد  بماں  ﴿شونگُن﴾  خفتن  را شُمار ﴿سٲد﴾  دولت  مند
باشد﴿بیچھِ  وُن﴾  می  داں گدا ہست  پردیسی  ﴿مسافر﴾  ﴿گٕروولوٗ﴾  خانہ  دار گیر  ﴿رَٹھ﴾  بِگُذار  ﴿تراوُن﴾  بستہ  کُن﴿گنڈُن﴾  بود ﴿مُژراوُن﴾  واکردن  است و خواستن  ﴿منگُن﴾  شُمار ﴿واتناوُن﴾  گوو  رسانیدن
، رسیدن  ﴿واتنوٗ﴾ ﴿ووتمُت﴾  گوو  رسیدہ  ﴿پژھ﴾  بگوئی  اعتبار ﴿بِہُن﴾  بنتستن  است  ﴿ووتھُن﴾  برخاستن ﴿ژھوٹ﴾  کوتہ  ﴿زیوٗٹھ﴾  طول  آنگا اے مردِ عیار ﴿رٮ۪تہٕ  کول﴾  نامِ  تاپستان  ﴿ہُرد﴾  است  فصلِ خزان برف﴿شین﴾  و  ﴿روٗد﴾  باراں  ، ژالہ﴿ڈونٹھ﴾﴿وُنر﴾  غبار ﴿وندٕ﴾  را  میداں
زمستاں  ﴿رب﴾  بداں  کل چرکدار ﴿تُلہٕ  کتُر﴾  یخ  بندی  ﴿پانژادر﴾  آبشار ........ ﴿تُلہٕ  کتُر﴾  یخ  دانہ
داں ﴿بٔڈتٍڑ﴾  بردِ  عجوز
و شدتِ سرما شعار ﴿نارہ  پھَہہ﴾  داں  کانگڑی آتش گرفتن در بغل کنگ  نامِ  ﴿آتشخانہ﴾  اندر  رہگذار ﴿پونۍ﴾  آب  و  ﴿یُپ﴾  سیلاب  باد  ﴿واو﴾  و  ﴿میژ﴾  خاک منبع  و
ینبوع  ﴿نیرن  جاے﴾  آب  از
چشمہ سار برق  ﴿وُزمل﴾  رعد  ﴿گگراے﴾  ﴿رامہ  دوٗنۍ﴾  قوسِ  قزح ﴿بُنِلوٗ﴾  تپ  لرزہ دانی،﴿بُتراتھ﴾  غبرا  شُمار خُم  ﴿مٔٹٕے﴾  کوزہ  ﴿نٹوٗ﴾  ﴿ژوڈ﴾  باشد  گاو دوش شیر  دوشیدن دراں  ﴿دۅد  ہیون﴾  بداں  اے
نیک کار ﴿وازٕ﴾  آشپز  ﴿پانِروٗ﴾  آبکش  ﴿بانہٕ  ناوُن﴾  دیگ  شوی ﴿بانہٕ  کُٹھ﴾  گوو  موت خانہ باورچی خانہَ  ﴿سولہار﴾ ﴿راز  مہہ﴾  لوبیا  ﴿مُسر﴾  عدس  ﴿تۅمُل﴾  برِنج ماشِ  سیاہ  ﴿مَہہ﴾  باشد  گوسفند  ﴿ہنڈو﴾  شُمار ﴿کٕنکھٕ﴾  گندُم  ، جو  ﴿وِشکہ﴾  ﴿سندِج﴾  سرشف  ﴿ألِش﴾  کتان شنگ  ﴿کڈٕ﴾  ﴿دانہ﴾  شالی  ،  ﴿ترۅمبہ﴾  ترنبہ  را شُمار گال  ﴿شولو﴾  ﴿پِنگہ﴾  ارزن  ﴿تیل﴾  را  کنجد بدان خام  ﴿نیوٗلو﴾  پختہ  ﴿پوپو﴾  دَرو  ﴿لونُن﴾  در  شُمار از  زراعت گاہ بہ خرمن گاہ بردن  ﴿گیجہ  سٲر﴾ چہار  پوٗلہ  ﴿ژاکھ﴾  باشد  یک  ﴿  کھروٗ﴾  شش  ژاکھ
دار ﴿شوٗپ﴾  چھج  ﴿پرِیُن﴾  غربال  ﴿گریٹہٕ﴾  آمد  آسیا ﴿یندرٕ  مہلوٗ﴾  پائے  کوب و  ﴿وۅکھُل﴾  یاون  شُد قرار جام  پیالہ ساغر  ﴿صُرَے﴾  صراحی  رابداں ﴿انٹو﴾  سرپوش  دیگ
و ظرف  ﴿بانہ﴾  را  شُمار ............ راحتِ  کشمیریاں بعد از زمستان دربہار سیر  تالاب
ڈل است و برارِ نمبل شالہ مار سندٕ  براری ، گنگہٕ براری از عجایب حکمت است ویرناگ  و
اچھِ بل و مچھِ بون چشمہ سار ........ شنبہ  و یکشنبہ و دوشنبہ و سہ شنبہ است بٹہ  وار و آتھوار ژندروار و بوم وار چار  شنبہ  ﴿بودوار﴾  و  ﴿برٮ۪سہٕ  وار﴾  پنج  شنبہ
است نامِ  ہفتہ  ﴿سَتھ  دۅہہ﴾  ﴿جمعہ﴾  دانی  شُکر وار پرگناتِ  مُلک کشمیر شاہ آباد و بانہال آڈونۍ  با
دیوسر برنگ است دیگر کوٹہار مارتنڈ  و کھاور پورہ دوچُھن پارہ مُتصل درمیان  آبِ لدرِ جاری است بہر کشتکار اننت  ناگ و شکروہ شاورہ سیر و سمن زینہ  پورہ اولر و وہی دادہ قرار مانچھہامہ  درنج ناگام بییہ چھراٹھ فہاک  لعل گرد کنار آب ڈل جاری است مار ہرہ  پورہ و بارہمولہ سۅنہ درنگ و ریہہ درنگ درنگ  نامِ
رہگذار و درنگہ راچھو راہدار اندر  کوٹ پرسپور تیلہ گام و پٹن است پرگناتِ  مُلکِ
کشمیر سی و شس آمد شُمار قُلزم  و جیحون و سیحون و عمان و فرات رود  نیل و دجلہ باشد ہفت دریائے کہار ہندو  روم و چین و ترکستان ماورالنہر بلخ  و خراسان بگویم ہفت کشِور در شُمار سونت  پنڈت  ﴿بستہ﴾  گنڈِتھ  ﴿کھۅڈ  ژھنُن﴾  در  چاہ
کُن تا  بگیرد عبرتی ہر کس کہ است انبار دار باوجودِ  اصل خود از دِل کشیدم آہ سرد عشقِ  من در حیرت دیدار او چوں لالہ زار ﴿دیار  منگٕنۍ﴾  زر  گرفتن  ﴿رُشوہ﴾  کوژھ  ﴿لایُن﴾  زدن ﴿چیٹۍ﴾  جریمانہ  است
،تہمت لولہ چی شُد نا گوار ٭٭٭  پورٕ
ناو منابندر ناتھ راے: وُہم صٔدی  شروٗع گژھنہٕ وِزِ اوس عالمی پیمانس پٮ۪ٹھ  کمیونسٹ تحریکہ ہُند اکھ بارستہٕ تھونگ  ماننہٕ یوان۔ تمٔۍ کٔر چین، روٗس، یورپ  تہٕ میکسکوہس منز تہ کٲم۔ سُہ اوس وی ۔  آئی ۔ لینن تہٕ ماوزی تُنگُن تہ وٲقفِ  کار۔ پتہٕ آیس نہٕ تِمن سٍتۍ برابری تہٕ  ووت ہندوستان واپس ، ییتہ ترٲوٕن 43-1942 ءمنز  ریڈیکل ڈیموکریٹک پارٹی ہٕنز بنیاد۔  اَمہ پارٹی ہُند زیُٹھ اوس کٔشیرِ منز  پنڈت پریم ناتھ بزاز۔ راین چھے واریاہ  اہم کتابہٕ لیچھمژٕ ۔ سُہ گوو 1954 ءمنز  سۅرگہٕ واس﴿م۔  ی ۔ ٹینگ ﴾    شہرچ مٔژ وتھ کھٔژ پوٚت ون / یتھہٕ کنہ پژھہ
میانہ شک بییہ ژاو  یہ
مقالہٕ چھُ "" کٔشیر حضرت شیخ نورالدین  ؒ ریشی سٕندِس کلامس منز ""  کتابہ منز  حضرت
علمدارس متعلق بییہ کینژَن مقالن  سٍتۍ 1981 ءمنز  شایع
سپدُمُت ۔  ﴿آتش﴾  مشہور
المانوی فلسفی تہٕ سٲنِس علامہ  اقبال  سٕندِس "" مجذوب فرنگی "" نطشے سُند قول  چھُ: There are no facts, only interpretations ﴿واقعہٕ  چھُنہٕ
کُنے آسان ، البتہٕ چھ تشریح تہٕ  تفسیر
داہ در داہ﴾ ﴿م۔  ی
۔ ٹینگ﴾  کٲشرس
منزچھُ "" سٲد ""  "" ژوٗر "" لفظُک ضِد  تہ
تہٕ عام کٲشرٮ۪و چھُ "" سیدصٲب "" بدلہٕ ""  سٲد
صٲب "" لفظ ورتاوس لوگمُت مگر "" سٲد ""  چُھکھنہٕ
، دیارٕ وول "" آسنہٕ کِس معنہ  یس
منز ورتومُت۔﴿آتش﴾  اصطلاحس
ژٔکِس تام واتنہٕ کِس سلسلس  منزچھُ
ٹینگ صٲبُن یہ تحقیق دِلچسپ تہٕ  معنہ
سوو۔ بنان چھُ "" ر ۆ ب
کرُن "" آسہ  ہفتا
کالہ پٮ۪ٹھ ورتاوس منز روزنہٕ پتہٕ  ورتاوٕ
نیبر گومُت، تہٕ وۅنۍ چھُنہٕ امہ  کہ
ورتاوُک امکان روٗدمُت یایِتہ چھُ  مُمکن
واریاہ کالہٕ کہ ورتاوٕ سٍتۍ  آسہ "" ر ۆ ب "" لفظ "" ر ۆ ف
تہٕ ر ۆ و یا ر ۆ ہ  لفظن
منز بدلیومُت۔﴿آتش﴾  یہ  نٲدر نعتِ شریف کور مے از برونہہ واریاہ  کال بازیافت ، گۅڈٕ کرنووُم کٲشرِس شیرازس  منزتہٕ پتہٕ اُردو شیرازس منز شایع تہٕ  از چھُ گۅڈنچہ لٹہ یتھ کتابہ منز شٲمل یوان
کرنہٕ۔ ﴿  آتش﴾    شیرازٕ، نُندٕ ریوش نمبر۔ "" نُندٕ ریوش تہٕ ریشی  سلسلہٕ "" مقالہٕ نگار ڈاکٹر رشید
نازکی : ص  :36-35    کشمیری  زبان اور شاعری ، جلدٕ 2 ۔  عبدالاحد آزاد۔نٲشر : کلچرل  اکادمی۔    بُرجِ  نور، مقالہٕ، حلقہ یاران ، کلچرل اکاڈمی۔  کٲشُر  انسائیکلوپیدیا کِس دویمِس جلدس منز چھُ  أمِس بادشاہ سُند ناو "" عشوش سین "" وننہٕ  ٓامُت۔ یِمو مورخو دعویٰ کورمُت چھُ  زِحضرت عیسیٰؑ اوس کٔشیرِ آمُت، تِم چھِ  ونان سُہ ووت پہلگام تہٕ اَتھ نکھٕ عش  مقام تہ حالانکہ حضرت عیسیٰؑ سٕنز قبر  کٔشیرِ منز آسنُک دعویٰ چھُ کٔہۍیاہ  مسلمان عٲلمو رد کورمُت تکیازِ یہ چھُ  اسلٲمی عقیدس خلاف ۔تِمو چھُ تسُند کشٔیر  یُن اختلٲفی مسلہٕ قرار دیتمُت۔ بہرحال  چھِ حضرت عیسیٰؑ سٕندِس عش مقام واتہٕ نس  متعلق پروفیسر فدا محمد حسنین تہٕ سوزینی  اولسن لیکھان: ""After his
arrival in the valley of Kashmir, Jesus and his companions stayed in the
Buddhist Monastery at Aish Muqam, in the vicinty of Pahalgam. There are several
caves in the hills, which were used by the Bhikshus for meditation in the past.
In various Rishi Namas, which deal with the lives of Saints, it is mentioned
that during ancient times, a prince named Yesh-Eseen came to meditate in this
monastery and it is after his name, this place came to be known as Ashosh Muqam
or the resting place of Ashosh or Issa. The cave at Aishmuqam is about thirty
feet long and ten feet wide, lined with stone Shelves on both sides. For
centuresthe cave was the site of pilgrimage and worshiped by Hindus, Christians
and Buddhists. During the regin of Sultan Zain-al-Abidin ﴿ 1420-1470 A.D ﴾ Zia Singh, A saint of Banderkot, Kishtwar entered the cave at Ashmuqam for
meditation. Zia Singh, who is tittled now as Baba Zain-ud-din Rishi performend
many miracles. Baba Sheikh Zain-ud-din is buried in the cave at Aishmuqam.
Since then, this holy place has become centre of pilgrimage by his devotees. ﴿ The
Rozabal-Beyond the Da-vinci code 34: by. Fida. M. Hassnian & Suzanne
OLSSON-pages 269-272  شاہ کۅل  ﴿مارتنڈ  کنال﴾  مورخ  حسن
شاہ کھۅیہ ہٲمی چھُ وقایع کشمیرمولفہ  مُلا
احمد بعہدِ بڈشاہ زین العابدین کہ  حوالہٕ  ﴿یُس  رتنا
کرپوران برونہہ کنہ رٔٹِتھ لیکھنہٕ  آمُت
اوس﴾  لیوکھمُت  زِ
یہ نہر ٲس پانڈو رازٕ رام دیون کھننٲومٕژ  ،یۅسہٕ واریاہ وق گُذرِتھ کانیمٕژ ٲس تہٕ  رازٕ للتا دتن کرنٲوٕس مرمت۔ حالانکہ  اکثر مورخ چھ لیکھان زِ یہ نہر ٲس للتا  دتنٕے کھننٲومٕژ تہٕ سُلطانن ہٕندِس دورس  تام ٲس وُجارٕ گٲمٕژ تہٕ بڈشاہن کھنہٕ  نٲو نَوِ سرٕ۔ اوے چھِس شاہ کۅل ونان۔  ییتٮ۪ن چھُ سوال وۅتھان زِ سُلطان زین  العابدین بڈشاہ سُند دورِ حکومت اوس  کٲشرٮ۪ن ہٕندِ باپتھ سۅکھُک تہٕ پاپر  جٲیی ہُند زمانہٕ  ﴿یہ  زَن
عام طور وننہٕ آمُت چھُ﴾  ،انصاف  اوس
مُہیا۔ ریش سُند خٲدِم جبرن کامہ  لاگُن
ماچھُ تیلہ اَتھ زمانس منز تہ  بٮ۪گٲرۍ
عام آسنس کُن اِشارٕ !  حضرت
زین الدین ریشی سٕنزِ جلا وطنی ہٕندِ  اَمہ واقہٕ سٍتۍ تہ چھُ اکھ سوال وۅتلان  ، بڈشاہ اوسا پزی ریشِس پٮ۪ٹھ ژکھِ گومُت؟  بڈشاہ ییلہ ؤلی عہد اوس حضرت شیخ  نورالدینؒ ریشی سپدۍ رحمتِ حق ، بڈشاہن  کٔر تہندِس جنازس منز شرکتھ۔ اَمیُک مطلب  گوو سُلطانن اوس نہٕ ریشن سٍتۍ کانہہ ٹکر  بلکہ اوسُکھ تہُند عقیدت ، وۅں ییلہ  بڈشاہ بادشاہ اوس۔ بارستہٕ ریش سُند  مُلاقات نہ بٮ۪ٹنہٕ سبہٕ یا توجہ نہ  پاتھنہٕ مۅکھٕ کِتھٕ گژھِ ہے سُہ ژکھِ  تہٕ دِیہ ہے ریش وطن بدر کرنُک حُکم،  بییہ ییلہ زَن تٔمِس ریشن ہُند طرزِزندگی  نظرن تل اوس۔ تِہنزِخُدی ، خۅددٲری ، بے  نیٲزی ، دنیا بیزٲری تہٕ خدا دوستی ہُند  تہ پے اوس۔ یہ ما چھُ یتھ کتھِ کُن اشارٕ  زِ ریشُت اوس اکھ طاقتور تہٕ مقبولِ عام  تحریک تہٕ بڈشاہس ما ٲس اَمہ تحریکٕچ  مقبولیت أچھ منز کِٹُر باسنہ لٔجمٕژ۔اگر  تہ آسہ نہٕ تیلہ ما چھے اَمہ حُکمہٕ  سٍتۍ بڈشاہ سٕندِس بجرس پٮ۪ٹھ ؤسۍ پایہ گی
ہٕنز ژھاے پٮ۪وان۔ بہر حال چھ یِتھۍ  معاملہٕ توجہ طلب۔  کینژو  ہند و مورخو چھُ لیوکھمُت زِ بڈشاہ بلیوو  حکیم شری بٹ سٕندِعلاوٕ سٍتۍ نہَ زِ زٲنہٕ  شاہ سٕندِ دُعا سٍتۍ۔  حضرت
باباحاجی ادہم ٲسۍ حضرت شیخ نورالدین  ؒ ریشی سٕندۍ ہم عصر تہٕ ہم صحبت۔ تِہند  رسالہٕ "" مقاماتِ اولیا "" چُھ وۅنۍ نایاب۔  سید
علی ماگرے ین چھُ یہ اقتباس تمی  رسالہٕ
پٮ۪ٹھ نقٕل کورمُت حضرت سید میر  ہمدانی
ابن امیر کبیر حضرت میر سیدعلی  ہمدانی
سٕندِ امی ملاقاتہٕ پتہٕ کور حضرت  سید
میر محمدؒ ہمدانی ین حضرت شیخ نور  الدینؒ
ریشی یس خطِ ارشاد عطا ، یُس تِمو 814 ہجری  منز ژۅدٲہمہ رجب سرینگر خانقاہ معلی  جایہ تحریر کورمُت چھُ۔  ریاستی
کلچرل اکادمی ہٕندِس ادبی تہٕ  ثقافتی
خبرنامہٕ "" اکادمی "" ہٕندِس 1989 ءکِس  د ویمِس شمارس منزچھے یہ خبر تہ شایع  سپٕزمٕژ زِ تہران یونیورسٹی سٍتۍ منسلک  أکۍ سرکردٕ عٲلم ڈاکٹر صادق کِیا سُند  دعویٰ چھُ زِ قدیم ایرانٕچ عظیم شخصیت  تہٕ آتش پرستن ہُند پیغمبر زُرتشت اوس  کشمیری الاصل ۔زرتُشتی مذہبٕچ د ویم بٔڈ  ہستی آزر کیوانی تہ اوس کٔشیرِ آمُت۔  کٔشیرِ ہٕندِس توٲریخس اندر چھِ آتش پرستن  تہٕ آتش پرستی متعلق واریاہ حوالہٕ میلان۔  کٔشیرِ ہٕندۍ کینہہ رسم مثلن پھروو یُس  ایرٲنۍ ؤریکِس آغازس منزعش مقام وُڈٕر  پٮ۪ٹھ نارٕ الاو کِس صورتس منز روشن کرنہٕ  چھُ یِوان، چھُ اَمی روایتُک پتھ کُن  بچومُت اکھ جُزوننہٕ یوان۔  یہ لفظ توٚگم نہ پرُن, اوٕ سبہ توٚرم نہ معنے
فکرِ ۔  یہ لفظ توٚگم نہ پرُن, اوٕ سبہ توٚرم نہ معنے
فکرِ۔  یہ لفظ توٚگم نہ پرُن, اوٕ سبہ توٚرم نہ معنے
فکرِ ۔  یہ لفظ توٚگم نہ پرُن, اوٕ سبہ توٚرم نہ معنے فکرِ۔   یہ لفظ توٚگم نہ پرُن, اوٕ سبہ توٚرم نہ معنے
فکرِ۔ یہ لفظ توٚگم نہ پرُن, اوٕ سبہ توٚرم نہ معنے فکرِ۔"
kashmirilanguage,GN_Atish_1,,,"سرمایہ  تہٕ سام ﴿ سٲری حقوق چھہ مصنف سٕندِ ناوٕ محفوظ ﴾ انتساب پنہٕ  نِس
سٮ۪ٹھٕ ہٕے سیود سادٕ تہٕ درویش صفت مٲلۍ  سٕندِ ناوٕ ییٚمۍ  نم ژم گٲلِتھ پھانپھ لووُس تہٕ گانجہ  بچھِ لوگُس  اللہ  تعالیٰ کٔرۍنس مغفرت ) آمین ( *** "" سرمایہ  تہٕ
سام "" چھے میانٮ۪ن تحقیقی تہٕ تجزیٲتی  مضمونن ہٕنزپوٗنژِم سۅمبرن۔ اتھ منز  چھِ لۅکٕٹۍ بٔڈۍوُہہ مضمون شٲمِل۔ یِمو  منزٕ کینہہ چھِ آمٕتۍ وِلہ وِلہ سٮ۪منارن  منز
تہٕ کینہہ ریڈیو کشمیر سرینگرٕ پٮ۪ٹھٕ  پرنہٕ۔
اکثر مضمون چھِ رسالن منز شایع  سپدٕۍ
مٕتۍ۔ پٔتۍمٮ۪ن واریہن ؤرۍین  دوران
لیکھنہٕ آمتۍ یم مضمون چھِ ادبی تحقیقس سٍتۍ میانہ یٔژ دِلچسپی ہُند  نتیجہ ۔ وۅمید چھے پرن والٮ۪ن پاتھِ  ییمہ سۅمبرنہ منز دِلچسپ تہٕ معنہ سوو  مواد تِکیازِ اَتھ منزچھِ کینہہ سٲدٕروار  تہٕ تازٕ دریاف چیز یِمن کُن از تام توجہ  اوس نہٕ دِنہٕ آمُت مثالے اکھ نٲدِر نعتِ  شریف ، یتھ متعلق وننہٕ یوان اوس زِ سُہ  چُھ زین العابدین بڈشاہن لیوکھمُت  مگرلیوکھمُت چھُ سعد اللہ سعادتن یا ریشن  تہٕ سُلطانن ہٕندٮ۪ن تعلقاتن متعلق کینہہ  سوالیہ اشارٕ، یِم توجہ منگان چھِ۔ معراج  نامن متعلق سٲدر وار مضمون یا کٲشرٮ۪ن  شٲعرن ہٕنزِ بدیہی گوئی ہٕندۍ نمونہٕ۔  بہر حال یہ کینژھا یَتھ کتابہ منزدرٕج  چُھ تہ چُھ کٲشرِ کلچرکٮ۪ن گوشن تام پِلو  کرنُک محض پلہٕ ، تہٕ حتمی فٲصلہٕ تہٕ نہ  ٲخری کو شش ۔ تہ ٲسِتھ تہ چُھس بہٕ ہژرٕ  سان عرضی گُذار زِ وشفہٕ تہٕ سہو گژھن در  گُذر کرنہٕ یِنۍ۔ معروف  کشمیرشناس، قداوارادیب، محقق تہٕ تنقیدنگار  جناب محمدیوسف ٹینگ صٲبن لیکھۍ میانہ  یتھ ادنیٰ کوششہ ہ متعلق توبرکہٕ رٔنگۍ  کینہہ خیالات ، اَمہ باپتھ چُھس بہٕ  تہُند احسان مند، تہنزِ اَمہ خیالہٕ  باؤژ سٍتۍ ہُریوو یتھ مضمونہٕ سۅمبرنہ  بوش تہٕ توش۔ میٲنِس  ڈیلس پٔلِس دیہہ کاڈس ٲس نہٕ ییمہ سومبرنہ  ہٕندِ اشاعتُک و ولہٕ بور تُلنٕچ سامرتھٕے  ، اگرنہٕ میون عزیز ڈاکٹر گُلزار احمد  راتھر
ہٮ۪متھ کرِ ہے اَمِچ اشاعت ٲس نہٕ  مُمکن۔
کتابت کرناونٕچ ، پروٗف پرنٕچ تہٕ  طباعتٕکہ
انتظامٕچ سٲرٕے ذمہٕ وٲری وٲج  تمٔی
نکھٕ ، اَوٕ مۅکھہٕ چُھس تسُند شُکر  گذار
۔ تِمن ادیبن تہٕ محققن ہُند تہ  چُھس
شُکر گذار یِمن ہٕندۍ حوالہٕ اکار  بکار
آمٕتۍ چھِم۔ محمد یوسف میر سُند شکریہ  کرُن
تہ چھُم لٲزِم زِ تِمو کٔر ییمہ  کتابہ
ہٕنز کمپیوٹر کمپوزنگ دار  پٲٹھۍ، حالانکہ تِمن اتھ پٮ۪ٹھ  ژٔر محنت کرٕنۍ۔ غلام  نبی
آتش کٲشرۍ  پٲٹھۍ چھُ اکھ باون ہار دٔپیُت ،یُس وۅنۍ  زمانچہ وٮ۪وہارٕ تہٕ وٮ۪ستارٕ بدلی  سٍتۍ، بییو یِژھو واریاہو ٲنہٕ واجو ہٕندۍ  پٲٹھۍ ضراب خانہٕ نیبَر گومُت چھُ "" اَسہ  تہٕ
خۅجو چھے یِکہٕ وَٹہٕ مہن ترٲومٕژ ""  مہن
گٔے سۅ کندئہ ناتراش وَن لکٕر یۅسہٕ  جنگلو
منزٕ ژٔٹِتھ دٔریاون تراوَن ٲسۍ  یُتھ چہ روٲنی سٍتۍ
خریدارس نکھٕ  ٲبی گھاٹھس نِش رٹنہٕ تہٕ وٹنہٕ ہے  ۔ مہن ٲسۍ حٲکم ، رئیس تہٕ ٹھیکہٕ درے یوت  ہٮ۪کان ژھٲرِتھ گٲرِتھ مگر نہ آسن والٮ۪ن  کتہ جُڑِ ہے مہن ! تِم  ٲسۍ خیٲلی شہتیر نووکھن تہٕ ویرٕوُنِس  آبس تراوان۔ اتھ دراو خواجن راجن ہٕنزِ  مہنہ کھۅتہ ۆ ر دار تہٕ از تہ چھے  سانہ
پاپر جازبٲنۍ ہٕنزِ گٕتھِ منز رواں  دواں۔ مطلب  غرض اوسُم زِ بڈٮ۪ن ہٕندۍ پٲٹھۍ  چھے
اَسہ عامن خامن تہ جذبن ، گُمانن  تہٕ
خیالن ہشے ترایہ گرایہ آسان۔ ہرگاہ  أسۍ
تہ تِمن ہُند ناو ہٮ۪وان ہٮ۪وان  پنٕنۍ
مہن تراوو ، اَتھ گژھِ نہٕ "" من  ہستم "" ونہٕ ونٕچ ، یتھ انگریزۍ پٲٹھۍ (Names Droping) ونان  چھِ،
ہانژ لاگنہٕ یِنۍ۔ دپان مشہوٗر  بنگٲلۍ
دٲنشور تہٕ انقلٲبۍ ایم۔ا ین ۔  راے ( ۱ ) ،  سٕنزِ
دانٲیی تہٕ تیز فہمی ہٕنز ٲس  ییژکرٮ۪کھ
زِ ہرگاہے تسُند کو نژھ ہم عصر  پنڈت
جواہر لال نہرو کُنہ محفلہ  منزگرٮ۪زان
آسہ ہے تہٕ اور پییہ ہے ایم  ۔ این ۔ راے وٲتِتھ۔ نہرو جیس ٲسۍ یکدم  طوطہٕ کلٕنۍ ہٮ۪وان۔ تہٕ سُہ اوس رٲسہٕ  رٲسے کتھ ژٔٹِتھ دَگ تھاوٕنۍ ہیوان .... غلام  نبی
آتش صٲبنہ زیرِ نظر کِتابہ ہنگہٕ  طومار
لاگنہٕ وِزِ چھے مےٚ شوٹھس تہ زَن  یِژھٕے
وَنن گٲمٕژ۔ مے کم سوادس چھے آتش  صٲبَس
سٍتۍ کٲشرِ تحقیق تہٕ تنقیدچہ  براندٕ
کنہ پٮ۪ٹھ کُنہ کُنہ لونچہ  مِلہٕ
وٕن ہش گژھان .... یہ چھُ میون سورُے داش نداش مگر تسٕندِ باگہ  بٔرتہ تہٕ بابرکت قلمُک بس اکھ لمبُکھ  ۔ سُہ چھُ اَمہ علاوٕ اکھ تخلیق کار ،  شٲعر
، ممتاز فوک لورِسٹ، کارِ وۅگُن محقق  تہٕ
تنقید نگار، کٲشرٮ۪ن درسی تہٕ نصٲبی  کتابن
ہٕنزِ تیٲری تہٕ ترتیب کاری ہُند  مٲہر
تہ ادبُک زبر
تخلیق کار۔ پنہٕ  نِس
خاص مٲدانس منزچھُ وُنکٮ۪ن یکتا۔  کٲشرِس
منز چھُ فوک لور ہوس شاندارمضمونس  پروفیسر
محی الدین حاجنی، سُدرشن کاشکٲری  ، موتی لال ساقی، محمد سُبحان بھگت، ناجی  منور تہٕ پروفیسر فاروق فیاض تہٕ  ا  پورٕ
ناو منا بندر ناتھ راے ، تہٕ بییہ
کینژَو أدیبو ہلم بورمُت۔ مگر آتش صٲبُن  یُتھ
الاو چھُ زیادے پہن شولان۔ میانہ  خیالہٕ
چھُ اَتھ تسٕندِ ذٲتی کمالہٕ علاوٕ  اکھ
ڈیشہ وُن وجہ تہ۔ سُہ گوو یہ زِ  سٲنِس
شہرِ سرینگرس منزلسنہٕ بسنٕکۍ ٹنز  آسنہٕ
باوجود تروو نہٕ تمٔۍ پنُن سۅکھٕ  شُہُل
آدن گام۔ میٲنۍ کِنۍ چھُ سانہ فوک  لورُک
اصل پرستان سانٮ۪ن گامن ہُند رۅنہ  منزلُے۔
گۅڈٕ چھے وۅنۍ سٲنۍ منز اَتھس  سومب
کٔشیر موٹرو ، بسو، ٹرکو تہٕ ٹرینو  چِنۍ پیالہٕ ژٔکِس منز موژرٲومٕژ۔ سۅ کۅس  جاے شاے چھے یتھ نہٕ گاڑٮ۪و تہٕ بسو
سرینگرس  سٍتۍ ٹیب چھے دِژمٕژ۔ ساسہٕ بٔدۍ کٲشرۍ  ، مرد ، زنانہٕ کیو شُرۍ چھِ دۅہس رزق  گارنہٕ
پتہٕ ژھمبرِ رلہٕ وُن بییہ پنُن  گرٕ
شہر یا گام واپس واتان۔ توے زَن چھے  سٲرٕے
کٔشیر اَکھ زیٹھِ زیوٗٹھ سرینگر  بنیمٕژ۔
شہرٕچ بس چھے رحمان راہی سٕنزِ  کتھِ
گامہٕ چہ پژھِ شہرُک شک برابر بٮ۪بہ  منز
واتناوان  مگر  تہ
کٔرِتھ چھِ وُنہ گامن منز تِژھٕ وَن  چھپہٕ
موجود یِمن نہٕ شہرٕچ حٮ۪س آگہی  سزیمٕژ
تہٕ سنیمٕژ چھے۔ تَتہ چھُ وُنہ  صُبحُک
شبنم، وۅندن ہُند سریہہ تہٕ أچھن  ہُند
آب بوزنہٕ یوان تہٕ ڈیشمان ۔ غلام  نبی
آتش چھُ امے ناگہٕ سبزارُک اکھ حِصہٕ۔  سُہ
ٲسۍ تن کالہٕ پگاہ شہرٕ کھسان وسان  مگر
تمٔۍ چھِ پننہ اندرونی تہٕ اصل ارزٔژ  ہٕنز سۅزہٲرۍ گامہٕ سٕے مَنزرٔژھرِتھ  آسان تھؤمٕژ۔ بییہ چھُ مے شوٹھٕ سٕندۍ  پٲٹھۍ تس پنُن گٲمیون وُنہ سٲمِتھ تہ  شیرِتھ۔ یہ چُھ أزۍ کِس  ہاے  فاے ( Hi Fi) جہانِ  خرابس
منز تسٕندِ پاسہٕ آسنٕچ بٔڈ ضمانت۔  سُہ
چھُ پٔزۍکِنۍ اکھ مردِ شریف تہٕ فردِ  معتبر
، یِتھۍ ہوۍ آدم چھِ وۅنۍ زیادٕ  خوابنٕے
منز نظرِ گژھان۔ توے چھُم دِل  یژھان
زِ تس کر ہاشمس فقیرن یہ مصرعہٕ  گُلہ
میوٗٹھ:  لالن  کرے
انبار ، مۅکھتہٕ چھکے دۅژھے لو زیرِ  نظر کتابہ ورق پھِران پھِران گوو مے گۅڈٕ  پننہ زانکٲری منزہُرٮ۪ر تکیازِ صاحبِ  کتابن چھُنہٕ صرف بوسیدٕ پوٗتھِ نٕے یوت  ہر تَر تُلمُت بلکہ چھُن سانہ تہذیبی  حسابہٕ
کٔشیرِ تازٕ نظرو سٍتۍ نٔوینہٕ  ویوٗر
تُلمُت تہٕ سنبولمُت۔ سُہ چھُ  پہلگام
طرفس کُن بسان تہٕ یہ چھُ کٔشیرِ  منز
پرانہ لسن پتھرِ ہُند سٮ۪ٹھاہ رُستگار  تہٕ
بختاوار علاقہٕ۔ اَتے ٲس دکن کالیج  پونہٕ
ہٕکۍ سنکالیہ ہن برصغیرٕچ گۅڈنِچ  شِشتٕر
تبٕر دریافت کٔرمٕژ۔ از تہ چھِ  اَتھ
طرفس کُن واریاہ پرانہ بسٔتیہ میژِ ہٕندۍ بُرقعہٕ مُژرٲوِتھ سٮ۪ٹھاہ  قدیم تہذیبی نیب ہاوان باوان ۔ اَتھ چھُنہٕ  شکھٕے زِ لیدٕر ِ آرُک یہ بوٹھ اوس سٮ۪ٹھاہ  کالہٕ پٮ۪ٹھٕ انسانہٕ سُند مسکن تہٕ  مالیُن بنیومُت۔  آتش  صٲبس چھُ یہ ڈٮ۪کہٕ بجر زِ علمدارِ کشمیر  حضرت شیخ نورالدینؒ ولی سٕندِس کلامس  سٍتۍ چھے تِمن واریاہ لے۔ اَمہ کتھِ  ہٕنزشہادت چھُ "" شیخ العالمؒ سٕندِس  کلامس
منز کٔشیرِ "" ناوُک تِہُند مقالہٕ ۔ زیرِنظر  کتابہ ہُند دسلٲبۍ مضمون چھُ میٖٹھ  کتھ بییہ ہن میٹھہٕ راوان تہٕ زیٹھہٕ  راوان۔ بہٕ گوس یہ وُچھِتھ سٮ۪ٹھاہ بشاش  زِ آتش صٲب ہوۍ صاحبِ نظر تہٕ صاحبِ دِل  ادیبن تہ چھُ علمدارِ کشمیرؒ پنہٕ نِس  درست
نظریٲتی تہٕ عمرٲنی پوت منظرس منز  پرٮ۪زنوومُت
تہٕ پریزلوومُت ، یعنی حضرت  علمدارؒ
ٲسۍ اسلامہٕ کہ شرعی روپکۍ  علمدارؒ
تہٕ بارستہٕ پرہیز گار تہٕ توٲریخن  یُس
خطِ ارشاد تِمن حضرت میر محمد ہمدانیؒ  سٕندِ
بابرکت اَتھٕ سپُرد کورمُت چھُ،  تِہُند
کردار تہٕ کلام دۅشوَے چھِ تمِچ  شہادت
پیش کران۔ توے تِمن ویدانت یا بییہ کُنہ رلہٕ مِلہٕ عقیدٕکۍ جندٕ لاگٕنۍ  چھُ تہندِس نورٲنی وجودس دولہٕ نظرو  وُچھنس برابر۔ د  ویم کتَھ زِ لل ماجہ متعلق آتش صٲبنس  خیالس سٍتۍ چھُ مے اتفاق تہٕ عبدالوہاب  شایق سٕندِس دٲیرٲوِمٕتس سٍتۍ اختلاف۔  یہ چھے اکھ سیز پٔز کتھ زِ ییلہ زاشُر  نورالدین اوسنہٕ ماجہ ہٕنز دۅدٕ بب رٹان۔  تمہ وِزِ آیہ لل دٮ۪د کٔشیرِ ہٕندِ  ارِدرِ گیان تہٕ عرفانُک مۅمہٕ دام ہٮ۪تھ  یُس أمۍ ازلہٕ مقبولن یکدم قبول کور  ۔ لل دٮ۪دِ یُس خۅش یِوُن گرینز معصوم  شُرِس
کوٚر تَتھ منز کوتاہ ٹاٹھ نیار ،  ماجنیار
تہٕ راستی چھے بریژھٕ بریژھٕ  کران۔ "" چےٚ  مالہ
چےٚ ، زٮ۪نہٕ مندچھوکھ نہٕ تہٕ چیٚنہٕ  چھُکھ
مندچھان ! "" بییہ
چھے یہ ہم عصر لُکہٕ باوتھ تہ اصل کٲشرِ  زبٲنۍ منزٕے۔ ژورِ ہتہ وُہرۍ امے واقعہٕ  ہُک یُس بیان عبدالوہاب شایق "" شاہ نامۂ کشمیر  ""  لیکھِتھ کران چھُ ، سُہ چھُ دۅیو وجہو  کِنۍ تھُرمُت باسان۔ اول چھُ اتھ وۅپر  زبٲنۍ ہُندجامہٕ ؤلِتھ۔ د ویم زِ اَتھ  منزچھُ سیود سادٕ تہٕ دۅہدشُرک ہیوٗ پزر  بلاوجہ بالافطری بناونہٕ آمُت۔ یعنی لل  ماجہ تراوِ شُرۍ سٕندِس دہانس منز زٕ  اونگجہ
تہٕ تِموٕے منز دراو دۅد۔ نتہٕ  چھا
سانٮ۪ن بُزرگن ،یِم بہرحال گۅڈٕ آدم  رنگہٕ تہٕ آدم انہارے ٲسۍ، بالا فطری کتھن  ہٕنز کم قلایہ گنڈنہٕ آمٕژ۔ زِ أکِس  پٔزِس تہٕ سیدِس معاملس لاگو أسۍ خواہ  مخواہٕکۍ انزٲلۍ تہٕ دۅن تہذیبی ملرن  ہٕندِس نالہٕ مٔتِس گنڈو زورٕ سوٚتھۍ۔  ہرگاہ شایق احتیاطہٕ کنۍ پِستان نہ ہاونُک  التزام چھُ کران مگر تس کیازِ چھُنہٕ  ژٮ۪تس پٮ۪وان زِ لل موج چھے پانے اعلان  کران زِ پننہ مقدس مژرٕکۍ دٔلۍ ترٲوِتھ  درایہ سۅننگے نژنہ یوتام نہٕ تس شاہ  ہمدانس ؒ ہیوٗ مردِ کٲمل بُتھِ پیوو تہٕ  اَدٕ درایہ کاندٕرۍ سٕندِ توندرٕ منزٕ  پۅشاک لٲگِتھ۔ آتش  صٲبن چھے یَتھ کتابہ منز واریاہن تِمن  نیاین بین لٲجمٕژ یِم کٔشیرِ ہٕندِس  مالا مال تٲریخس منزوُنہ اصل آگہی ہٕنز  صداقت
چھِ ژھاران۔ گۅڈٕ چھُ علم توٲریخ  آدنہٕ
پٮ۪ٹھے پزرک درپن بننہٕ بجایہ ذٲتی تۯاین گۯاین ہُند ٲنہٕ بناونہٕ آمُت  تہٕ لیکھن وول چھُ قلم طبقٲتی تہٕ ذٲتی  تعصباتن ہٕندِس مِلہ ہوکس منز وزنٲوِتھ  لیکھان۔ یہ نظر بندی ختم کرنٕچ ضرورتھ  چھے امہ باپتھ زِ اصل پزر ، ہرگاہے  توٲریخس
منز اَمہ ناوٕچ کانہہ نۅدرتھ  آسان
تہ چھے ،  تہٕ  توٲریخ
گژھِ نہ چھۅر چھۅر کران روزُن۔  آتش
صٲب چھُ پنُن قلم زَن شوٗژ لیدرٕ وانہ  سٍتۍ
چھٔلِتھ لیکھان تہٕ توے چھے تمٔۍ  سٕنز
اکثر رایہ اعتبارس نکھٕ نکھٕ آسان۔  نُندٕؒ ریوش تہٕ بڈشاہ سٕندِس نظریٲتی  ٹکراوس چھُ تمٔۍ نٔو تُلٲنی کٔرِتھ اکھ  نوو نظرِ کون عطا کورمُت ۔ آتش صٲبن چھُ  زٲنہٕ شاہ صٲبنہ لداخ جلاوطنی ہٕنز پُشنے  کٔرِتھ اَتھ بییہ ہن درٮ۪ر کورمُت ۔ اَتھ  واد کرن وٲلۍ چھ سوال کران زِ تیلہ کیازِ  کرہے پانہٕ بڈشاہ علمدارِؒ کشمیر سٕندِس  جنازس
منز شمولیت ۔ اتھ چھُ جواب زِعلمدارسؒ  ٲس
ییژ عوٲمی مقبولیت تہٕ یژھ پژھ زِ  بڈشاہس
آسہ پننہ سیاست گٔری کنس تل و  ونمُت
زِ یِتھِس اہم موقس پٮ۪ٹھ الگ روزنہٕ  سٍتۍ
اَنہ ِ سُہ پننہ بڈشٲہی کوس۔ مقابلہٕ  کرنُک
چھُنہٕ منشا مگر أکِس ہمکال توٲریخی  واقعہٕ
ہس کُن اشارٕکرنہٕ سٍتۍ ماگژھِ  کتھِ
ہٕنز کۅتھ واضح ۔ پرانہ سرحدی صوبُک  خان
عبدالغفار خان روٗد وُمبرِ وُمبران  پاکستٲنی
سلطنتس سٍتۍ پنجہ آزمائی کران  تہٕ
شُراہ سداہ ؤری گُذرٲوِن تِہندٮ۪ن  جیل
خانن منز۔ خاص طور اوس سُہ پٲکستانہٕ  کِس
فوجی حکمران جنرل ضیاالحقس دۅن أچھن  کھران۔
مگر ییلہ سُہ تسٕندِسٕے راجس منز  رحمتِ
حق گوو،  ہندوستانہٕ  پٮ۪ٹھٕ
گوو وزیرِ اعظم راجیو گاندھی پوشہ  ہلم
ہٮ۪تھ تہٕ پشاورس منز اوس جنرل ضیاالحق  گۅڈنچہ
صفہ منز جنازس منز شٲمِل۔ کِتابہ  منز چھُ آتش صٲبن سونتۍ پنڈتٕنِس کٲشُر۔  فارسی نصابس متعلق اہم مضمون لیوٗکھمُت  ، اَمِچ توٲریخی تہٕ تحقیقی اہمیت چھے  ٲسۍ
تھٕے مگر یُتھ نٲدِر چیز ژھٲرِتھ  گٲرِتھ
لبُن تہٕ ہمیشہ باپتھ محفوٗظ  کرُن
چھُ بجایہ خۅد واریاہ اہم ۔ کٲشرۍ  پٲٹھۍ
فارسی لفظہٕ بدلی ہُندیہ موازنہٕ  چھُ
واریاہ کتھٕ ننٔۍ راوان۔ یہ چھے  بیاکھ
کتھ زِ سوٗنتۍ پنڈتس چھِ قدمس قدمس  پٮ۪ٹھ
کھوندۍ لگان۔ مثالے سُہ چھُ ونان  زِ
عقرب گوو گُنس﴿کٲشُر﴾،مگر  سارِنٕے
چُھ پے زِعقرب گوو بِچ (Scropeon) ۔  سُہ چھُ ونان زِ کریم گوو سنگ پُشت مگر  فارسی وٲلۍ چھِ سنگ پُشت کٔچھوس ونان۔  کٔچھوٕ چُھنہٕ کٔشیرِ منز آسانٕے مگرکریم  یعنی مگر مچھ اوس کٲشرٮ۪ن سرن تلاون  منزکھونکھُن مُژراوان۔ وۅنۍ چھُ واریاہن  بیین زُوذٲژن ہٕندۍ پٲٹھۍ نابوٗد گومُت۔  سرن نہٕ وۅنۍ پنُن سترِ عورت کرنہٕ خٲطرٕ  آب، کریم یا کریل کتہ روزِہے ؟ یِتھے  کٔنۍ سوٗنتۍ پنڈتُن ٹنگس امروٗد تہٕ ٹانچن  امرودَک وَنُن گوو شِلوتس گِلہ وِتھ واٹُن  ۔ مٲنشہ کرٲڑِ "" نانِ
شیر "" وَنُن چھُ  دِلچسپ
مگر یہ ترِنہٕ کٲشُر نہ زانن  والٮ۪ن
فِکرے ۔ سونتۍ پنڈت چھُ "" ییزار ""  یعنی "" شلوارس """" زنگہٕ بستوٗر "" لیکھان۔  اَمہ
سٍتۍ چھُ فِکر تران زِ کُنوُہمہ  صٔدی
تام تہ ٲس نہٕ کٲشرٮ۪ن بٹن اَمِچ  خبرٕے
تہٕ کٲشرٮ۪ن لوگ ییزار مسلمانوے ۔  سوٗنتۍ
پنڈت چھُ غلط ونان زِ سٲد گوو دولت  مند۔سٲد
چھِ سیدِس ونان  تہٕ تِم ما آسہٕ ہن پننہ خاندٲنی وجاہتہٕ  کِنۍ تمٔۍ سٕندِ وقتہٕ ہارٕ دیارٕ وٲلۍ۔  اتھ پٮ۪ٹھ چھُ واریاہ لیکھُن ممکن  مگروُنکٮ۪س چھُنہٕ وار۔ اکھ  کتَھ چھم قلمہٕ پیتِس پٮ۪ٹھ چھۅرٕ چھۅرٕ  کران۔ دِل چھُم یژھان لیکھِتھ تھاوٕہن  تکیازِ یژھ کتھ وٮ۪پہ تہ آتش صٲب ہوِس  کٲشرِس زباندان سٕندِس دامانس منزٕے۔  کٲشرۍ چھِ زنانن ہٕندِس مقٲمی رقصس غلط  العام بنٲوِتھ "" ر وہ "" ونان، ییلہ آتش  صٲبٕنۍ
مۅہر تہ اتھ پییہ یہ ما گژھِ  برونہہ
کُن سَند بٔنِتھ۔ دراصل چھُ  یہ "" ر ۆ ب "" ) کرُن۔  ر ۆ ب گوو سُہ ڈُلووم دٲیرٕ یُس کٲنسہ  کٲنسہ خوبصوٗرت کورِ وُٹھ کُملاونہٕ  وِزِ دۅن رخسارن نِش پھۅلان چھُ۔ یہ چھُ  کینژنٕے خوب روین قدرتُک زیور تورے سٍتۍ  آسان ، یۅہے آوٕلٕنۍ چالہ ہیوٗ ( کٔشیرِ  ہٕندِس
توٲریخس منزتہ آسن خبر کٍتٮ۪ن  بادشاہن
ہٕندۍ تخت و تاج یِتھٕ نٕے آولٕنٮ۪ن  منزوُکراونہٕ
آمٕتۍ۔ خبر گۅڈنِکہ سٕے  ملاقاتس
منز ما  ۆ ل یوسُف شاہ تہ حبہ  خوتونہ
ہٕندۍ اَمی آولٕنۍ !  پٲٹھۍ چھِ اَتھ (Dimple ) ونان  تہٕ ڈمپل چھُ کورٮ۪ن ہُند اکھ دِلکش ناو  تہ مثلن فلم بوبی ہٕنز ڈمپل کپاڈیہ ، تس  چھنہٕ پانس یہ عطٲیی مگر شرمیلا ٹیگور  تہٕ أزچہ پریتی زنٹا یہ سٕندٮ۪ن روین  پٮ۪ٹھ چھُ یہ از تہ وُچھن والٮ۪ن آولُن  أنِتھ گتہٕ گیوٗر کرناوان۔ اَسہ کٲشرٮ۪و  چھُ
یہ پننہ بتہٕ ترامہ تہ سجوومُت  ، بتہٕ ر ۆ ب ، تیُتھُے گول تہٕ سڈول ۔حٲرٲنی  چھے
اُردو تہٕ ہندی ہشو زبانو چھُ اَتھ  "" گڈھے "" ہیوٗ پھُہُر تہٕ پھیشُل ناو  دیُتمُت ، تِمن ما اوس کانہہ آنند وردھن  سمکھیوومُت۔  صاحب  ِ "" باغِ
سلیمان "" میر سعد اللہ سعادت شاہ  آبادی سُند نٲدِر نعتِ شریف چھُنہٕ صِرف  زیر نظر کتابہ ہٕنزے یٲژ شوٗب بلکہ کٲشرٮ۪ن
ہٕندِ باپتھ حُبِ رسول تہٕ عقیدتُک  پوشہ
گوند، اَمکۍ ژور مٲرۍ مٔندۍ کٲشِرۍ  شعر
چھِ کٲشرِ زبٲنۍ توش تہٕ بوش عطا کران  ، یُتھ مۅلُل نعت دریافت کٔرِتھ محفوٗظ  کرُن چُھ خاص تحقیقی اہمیت تھاوان ۔ آتش  صٲبن
چھُ جدید اکھتُے ہم کال دورٕ کٮ۪ن  کینژَن
ادیبن تہٕ شٲعرن مثلن مہجور،  عبدالاحد
آزاد، لسہٕ خانِ فدا، مرزا عٲرف  ، امین کامل ، مرغوب بانہالی سٕنزِ شٲعری  تہٕ کُلہُم کنٹِر بیوٗشنَس متعلق مضمونن  منزکُنہ تعارُفی تہٕ کُنہ تنقیدی راین  ہُند اظہار کورمُت۔ عبدالاحد آزادس متعلق  مضمون چھُ پزی آتش  صٲبُن
تحقیقی ذوق وشوق تہٕ بل بِتُر پیش  کران۔
فٲضِل مضمون نگارن چھُ ہر لحاظہٕ  کٲشرِس
ادبس دامنس لاد مُژرٲوِتھ واش  کوڈمُت۔
کٲشرِ بدیہہ گوئی پٮ۪ٹھ تمٔۍ  سُند
مضمون چھُ از تام کُن تہٕ کیول تہٕ  واریاہ
دِل رنز ناون وول۔ کٲشرٮ۪ن معراج  نامن
پٮ۪ٹھ تسُند مقالہٕ چھُ نہٕ تِہندُے  یوت
علمی عبور ہاوان بلکہ اَتھ خاص شعرٕ  ذٲژ
منزکٲشرِ زبٲنۍ ہٕنز خۅش نظری تہٕ  خۅش
فکری ظٲہرکران۔ییتۍ باون ہار تہٕ  رنگہٕ
ؤلۍمعراج نامہٕ اَسہ کٲشرِس  منزچھِ
تہ وُچھِتھ ییہ اُردو ہشن بجن  زبانن
تہ رشک ۔ سانٮ۪ن ہمسایہ بولٮ۪ن  ہٕنزچھنہٕ
کتھٕے ۔ آتش صٲبُن یہ مضمون  تہ
چھُ سٲدر وار تہٕ سکل انہار۔آتش صٲبُن  کٲشرِ
زبٲنۍ منز مثنوی صِنفہ ہٕندِس  ابتداہس،
ارتقاہس ، سماجی تہٕ ادبی ضرورتس  تہٕ
توٲریخی اہمیتس متعلق مضمون چھُ  سٮ۪ٹھاہ
پُرمتن تہٕ مُدلل ، اکھتُے چھکھ  کینژَن
مثنوین تنقیدی سام تہ ہیژمٕژ۔  أکِس
صاحبِ نظر تنقید نگار سٕندۍ پٲٹھۍ  چھکھ
لکھمن کول سٕنزِ مثنوۍیہ بجا طور  تھُر
کھٲجمٕژ تہٕ امیر شاہ نِس سامنامس  مقابلہٕ
وہاب حاجنی سُند شاہ نامہٕ کم  پایہ
مونمُت۔  آتش  صٲبُن نثٕر چھُ ییمہ کتابہ ہٕندِس رنگہٕ  بُشکابس منزپننہ تحقیقی نظرِ ہُند زبر  بِتُر ہاوان تہٕ زوتہٕ ناوان۔ تسٕندِس  أکِس مشتاق قٲری سٕندۍ پٲٹھۍ روزٕ بہ  منگان زِ تسٕندِس وجودس سٍتۍ سٍتۍ روٗزِن  تسٕندِ قلمٕچ روٲنی تہٕ جوٲنی وارٕ کارٕ  تہٕ سُہ روٗزِن مےٚ ہوِٮ۪ن تریشہ ہتٮ۪ن  کِتۍ زانکٲری ہٕندۍ مَس کھٲسۍ یتھے کٔنۍ  ارزان تھاوان، مہجور نہ کتھِ  آفتابٕکۍ  پٲٹھۍ پرٮ۪زلِن دم بدم پیمانہ چون ییمہ  پیش کلامُک قیل و قال گوو ژ ورُے پہن زیوٗٹھ  تہٕ شاید بے سوم مگر ییلہ عٲلمن تہٕ فٲضلن  ہٕندس دربارس منز تہندٮ۪ن انکشافن ہٕنزِ  آتش بازِ موجود آسن۔ یِمن گندکھ تُج  لاگنہٕ وِزِ چھِ واریہن رنگن ہٕنزٕ زُتنہ  وَہراتھ لگہٕ ؤنی،  ژےٚ  چھی گیسوٗ پریشان مے گٔے شہمار نٲلی راولپورہ  ۔سرینگر  محمدیوسف  ٹینگ ۷جُلے  ۱۱۰۲ ٕ کٲشرِ  تمدنُک بالہٕ ہزٲرۍ کٲشرِ  کلچرٕچ دۯمن راٹھ تہ کٍژاہ ورل تہٕ  وُٹھنٮ۪ل واہراوَل مگر سدا بہار چھٚے زِ  اکہ اندٕ چھٚے ژمان تہٕ ژٔمِتھ ہۅکھان  تہٕ بییہ اندٕ چھٚے نوو زایُن پۯاوان،  أمۍ کلچرن وُچھ توٲریخٕکۍ قدیم ترین  دور، أمۍ چییہ ویدانتٕکٮ۪و آگرو تۯیش  ، أمۍ پۯوو بودھ متکٮ۪و ناگو سگ ،اَمی  کلچرچہ
لنجہ پھوٹ شِومت ہیوٗ گب، یمٔۍ  ییتہ
جہار پروو ، کلہُم پٲٹھۍ لٔج فلسفن  تگ،
ریژن ریوایژن کھٔتۍ تہن پٮ۪ٹھ تَہہ، کٍتۍ آرکیٹایپ گٔے سینہٕ بہ سینہٕ اکہ  پُیہ پٮ۪ٹھ بییس پُیہ تان واتان ۔ ٲخرس  پٮ۪ٹھ آو ا ِسلام ،اَمہ دینِ مُبین خٲطرٕ  ٲس ؤرۍیہ وادو پٮ۪ٹھٕ کٔشیرِ ہٕنز وۅپزن  ہار میٔژ بٲجراونہٕ یِنٕچ عمل جٲری ،رسہٕ  رَسہٕ اوس غٲر محسوس پٲٹھۍ واپھ تہٕ ویلہ  سمان، اَتھ بامے فرقہٕ بندی تہٕ تھزِ تہٕ  ؤسۍ پایہ ذٲژن درمیان بٮ۪ن آسنٕکۍ دۅکن  وٲلۍ پھٮ۪ل تہٕ پھیلن دٮ۪ل تُلن وٲلۍ تہٕ  مُفلسن نٮ۪تھ ہٮ۪نہٕ وٲلۍ ہنگدار ذمہٕ  دار ٲسۍ یا بے شُمار ریژن رواجن ہٕنزِ عمل  آوری ہٕندِس بورس تل دبہٕ وٕنہٕ آمٕتۍ  غریب غُربات ، نتہٕ بییہ تہ واریاہ  سمٲجی ، سیٲسی تہٕ اقتصٲدی وجوہات، اماپوز  یہ کتھ چھے ثٮ۪قہٕ زِ کٲشرٮ۪و کور نہٕ  اِسلام کُنہ زور زبردستی سٍتۍ قبول۔ سُلطان  صدرالدین سٕند 1320ءمنز کٔشیرِ ہُند تاج  تہٕ تخت سامنہٕ برونہہ واراہ کال اوس یتھ  مُلکس کُن اِسلامُک آو آو شروع گومُت۔  حتاکہ توٲریخن منز چھُ حمیم نٲوۍ أکِس  عرب مسلمانہٕ سُند ذِکر آمُت زِ ییلہ  محمد بنِ قاسم سٕندِ یلغارٕ وِزِ سندھک  رازٕ د ا ہر شکس قبول کران چھُ تسُند  نیچوو جیا چھُ زُو بچاونہٕ موکھٕ کٔشیرِ  منز ژھیپھ دِنہ واتان تہٕ حمیم چھُ تس  سٍتۍ آسان۔ دپان أمی عرب مسلمانن بسوو  مٔلچہ مر محلہٕ تہٕ اَتہ کٔرٕن اکھ  لۅکٕٹ مسجِد تہ تعمیر ۔ یِتھے پٲٹھۍ چھُ  سُلطان محمود غزنوی تہ کٔشیرِ ہٕندٮ۪ن  سرحدن تاں واتان بلکہ چھُ مورخ حسن شاہ  کھۅیہ
ہٲمۍ رامو ہ ریش سٕندٮ۪ن حالاتن  منزلیوکھمُت
زِمحمودن کٔر کٔشیرِ اندر  چھاوٕنۍ
قٲیم تہٕ راموہ ریشۍ سٕندۍ کمالات  بوٗزِتھ
کورن تس سٍتۍ مُلاقات تہ۔ یا  رازٕ
ہرش دیو چھُ پنہٕ نِس فوجس منز تُرک  مسلمان
کمانڈرن جاے دِوان حتاکہ کلہن  تہ
چھُ اشارٕ دِوان زِ ہرش اوس "" ترُشکا ""  یاں
زِ "" ترُک مسلمان "" اماپوز پزر چھُ  یہ
زِ اسلام اون باضٲبطہٕ پٲٹھۍ ساداتِ  کرامو
کشیرِ، یِمو ساداتِ کرامو اون  ایران
تہٕ وسط ایشیاپٮ۪ٹھٕ تشریف ، یہندِ  دٔسۍ
پھٲلیوو ییتہ اِسلام اماپوز اسلامہٕ  کِس
تصوفی نظامس منز ٲسۍ ایرٲنی اثرات  تہ
شٲمل ، سادات آیہ نوو مذہب ، نوو و  ولُت
، نوِ حرفٔژ ، نٔوۍ طور طریقہٕ، نٔو  زبان
تہٕ کلہُم پٲٹھۍ اکھ بارستہٕ تمدن  ہٮ۪تھ
،یتھ تمدنس منز وسطِ ایشیاہکٮ۪ن  رنگہٕ
رنگہٕ تمدنن ہٕنز خۅش بوے تہ شٲمل ٲس ، روئے زمینٕکۍ تمٔۍ حِصن آسہٕ ویدانت  ، بُدھ مت زرتُشتیت تہٕ نو افلاطونیت  ہشہ
تحریکہٕ تہ چھاوِمژٕ۔ حضراتِ  سادات کرامو کور تبلیغہٕ سٍتۍ اسلامُک  پٲغام سرکٲرۍ ایوانن ،سیٲسی دیوان خانن  تہٕ خۅجہ گرن منز دٲخل ، تِہُند تبلیغ  اوس زیادٕ پہن علمی تہٕ سیٲسی گاچہ  ،ہُپٲرۍ ٲسۍ عام لوٗکھ نہ عربی زانان تہٕ  نہ
فارسی ، گو کہ سادات وٲتۍ گامہ گوم،  اکھ اوس تِمن مقٲمی زبان نہ زانہٕ نُک  مسلہٕ ٹھوٚر پٲدٕ کران ، د وٚیم کتھ ٲس زِ  ِتِم ٲسۍ نہٕ کشیرِ ہنزن ساسہٕ بٔدۍ  ؤری پۯانٮ۪ن ریژن روایژن تہٕ تمدنی یٹن  یلن ، قرارن تہٕ غٲیلن ہٕندۍ پزنہٕ پٲٹھۍ  وٲقف کار،حتیٰ کہ اسلام چھُنہٕ ہرگز  پنہٕ نٮ۪و مقررہ اصولو ڈلہٕ نٕچ آزٲدی  دِوان،اَتہ چھنہٕ ژَٹھ واٹھ کرنٕچ  گُنجٲیش لہٰذا اوس ضروری زِ دٲنشور طبقس  منز
پییہ ہے سید صٲبن علمی بحث تہ کرُن  مگر
عام انسان یَس نفس پالہٕ نٕکۍ ژھۯٹھ  تہٕ
زُوٕنٕکۍ اَرٕ سرٕ ٲسۍ، یُس مذہبی  رسمٕے
یوت عادتہٕ تہٕ مجبوری موکھٕ پالان  اوس
، یُس ناخواندٕ تہٕ بے عٔلم اوس ، اوس  نہٕ
سہل پٲٹھۍبحثہٕ تہٕ علمی بجرٕ سٍتۍ  قٲیل
سپدن وول ، پٮ۪ٹھٕ ییلہ نہٕ سُہ  عٲلِم
و فٲضِل مسلمان صوٗفۍ ین تہٕ ساداتِ  کرامن
ہٕنز زبان تہ سمجھان اوس، پرٮ۪تھ  دورس
منزچھُ پرٮ۪تھ مُلکس منز ناخواندٕ  ، غریب تہٕ حٲکۍ من ہُند ظُلم ژالَن والٮ۪ن  لوٗکن ہُند تعداد واریاہ زیادٕ آسان  ،ہرگاہ زَن یِتھٕ وٕے لُکو ہٕندۍ بارٕ  تعدادن
نٔوِس مذہبس نرِ آلہٕ ناوِ اَتھ  منز
چھُ ساداتن ہٕندِس عٔلمَس سٍتۍ سٍتۍ  سماجی
حالاتن تہ زبردس عمل دخل بلکہ کور ساداتو سیٲسی حلقن منز، بادشہن ،ا  میرن وزیرن منز فوری طور اسلامُک اثر قٲیم  ، یۅسہٕ پٔزۍ پٲٹھۍ اہم ترٮ۪ن کامیٲبی ٲس  ، مگر عام لوٗکھ ، یِمو کُنہ تہ وجہہ  کِنۍ سۅدِلہٕ اسلام قبول کور، ٲسۍ عجیب  صورتِ حالٕکۍ شِکار، تِکیازِ آبٲیی دین  تہٕ ریژن روایٔژن ہٕندِ شکست و ریختُک  عمل وُچھِتھ ٲسۍ تِم ہے بُنگہٕ ، یہ صورتِ  حال ٲس کٲشرٮ۪ن ہٕندِ خٲطرٕ بقولِ محمد  یوسف ٹینگ اکھ Cultural Shock ۔یۅہے  اوس وق تہٕ ویلہٕ ییلہ ماجہ کٔشیرِ پیوو  حضرتِ شیخ نور الدین ریشی ہوِس وُشِنۍ  بٮ۪ب ، شِہج کھون تہٕ مُدٕر زٮ۪و تھاون  وٲلِس ببہٕ سُند حاجتھ ۔یہ بب اوس نو  مسلمن ہٕنزِ د ویمہ پیرِ ہُند تھَو، ییمۍ  عرفانٕکہ آگرٕ سگ لوب ،کاڑ کوڈُن ، جُت  جہار پرووُن تہٕ توٲریخکِس اَتھ اہم موڑس  پٮ۪ٹھ کٲشرٮ۪ن شِہُل دِنہٕ خٲطرٕ چھج  وہروو۔ حضرتِ شیخ اوس پاسہٕ مسلمان ،  تمٔۍ اوس حضرتِ سید میر حسین سمنانی سٕندِس  صحبتس منز روٗزِتھ کسب فیض کورمُت ، مقٲمی  روایٔژن ہٕندۍ آرکِٹایپ ٲسۍ تِہندِس  ذہٮ۪نس منزمگر توحید، رسالت تہٕ باقٕے  اسلٲمی عقٲیدن ہٕندۍ شمع ٲسۍ تِہندِس دِل  و دماغس منز سادات کرامن ہٕندِ صحبتہٕ  سٍتۍ روشن سپٕدۍ مٕتۍ۔ دینِ اسلامُک نوٗر  یودوَے اوت تام ووتمُت چھُ آسان یٔمہ  خٲطرٕ سید السادات حضرت میر سید علی ہمدانی  ؒتہٕ باقٕے ساداتو کو ششہ تیز کرِمَژٕ  آسہٕ
۔اماپوز عام لوٗکن ہٕندٮ۪ن ذٮ۪ہنن  تام
یسلہٕ پٲٹھۍ یہ نوٗر واتناوُن اوس  باقٕے۔
یہ کٲم کٔر حضرت شیخ العالمنؒ  کٔشیرِ
منز قدیم زمانہٕ پٮ۪ٹھٕ چلن وٲلِس  ریشی
سلسلس تجدید کٔرِتھ تہٕ اسلٲمی ریشُت  اکھ
عوٲمی تحریک بنٲوِتھ پیش کرنہٕ سٍتۍ۔  اَمہ
تحریکٕکۍ مرکز آے کشٔیرِ ہٕندٮ۪ن  طرفاتن
منز قٲیم کرنہٕ، حضرتِ شیخ العالمنؒ  واتہٕ
نوو اِسلامُک پاغٲم عوامس واریاہ  نکھٕ
یِتھ بلکہ تِمنٕے منزروٗزِتھ ،  تِہنزے زبٲنۍ م تام، یتھ زٮ۪وِ  وٮ۪تھِ
ہٕنز روٲنی تہٕ نیٲوۍ پوشہ نرمی  ٲس
،تس اوس مقٲمی مزازٕ ویود، حضراتِ  ساداتن
تہٕ ریشن ہٕندِس تبلیغس منزٲس  ٹاکارٕ
فرق مگر مقصد اوس کُنُے یاں زِ دینِ  مُبینُک
پھٲلاو ، حض شیخن دیُت عٔلمہٕ  کھۅتہٕ
ژور زور عملہ پٮ۪ٹھ ،ذات پات،  خشمکٲری
ہاو باو، دُپن دلٲزی تہٕ شِکم  پرستی
کرٕن نفرت، توٲریخکِس اَتھ موڑس  پٮ۪ٹھ
دِیتُن پرتہٕ پان ہیوٕے زانہٕ نس  پٮ۪ٹھ
زور۔ کٕٹہٕ پیرن، اَپزٮ۪ن عٲلۍمن  تہٕ
ٹھبابہٕ درویشن پٮ۪ٹھ چلٲوِن طنزٕکۍ  تیر،
ہرگاہ نہٕ تسٕندِس وقتس منز اَمہ  قسمٕکۍ
لوٗکھ موجو ٗد آسہٕ ہن تسٕندٮ۪ن  شرُکٮ۪ن
منزکیازِ آسہ ہا تیلہ تِمن  ہُند
ذِکر سپُدمُت ! ساروٕے  کھۅتہٕ اہم کتھ چھے زِ تمٔۍ دیُت بٲے  برادٔری تہٕ پانہٕ وٲنۍ اَتھٕ واسس پٮ۪ٹھ  سخ زور ، تسُندفرمان چھُ زِ پَرٕدۍ سُند  مُہمِ پانس ہیون تہٕ بوچھ کھیاوُن چاوُن  چھِ بٔڈ بہودُری ، اکھ أکۍ سُند دۅکھ  سۅکھ ژینُن تہٕ تَتھ منز شریکھ سپدُن،  ہمسایہ سٕندۍ حقوق ادا کرٕنۍ، وۅپر  زنانہ کُن نہٕ أچھ تُلنہ ، پوژھ  رَنزناوُن، ماحول صاف تھاوُن ، کٲنسہ  پٮ۪ٹھ نہٕ ظُلم کرُن، کٲنسہ ہُندحق نہٕ  کھیون ،کم زبانن تہٕ نیکلٮ۪ن نہٕ نیتھ  تُلن ، یِمن بنیٲدی انسٲنی تہٕ اخلٲقی  قدرن پٮ۪ٹھ چھُ حض شیخنؒ زور دیتمُت ، یِم  قدرٕ چھے قریب قریب سارِنٕے مذہبن منز  مُشترک ، تہٕ یِم چھے اسلٲمی اخلاقیات  چہ تہ بُنیٲدی قدرٕ، توحیدُک تصور اوس  برونہٕے شِومتس منزموجود، شِومتس منز ٲس  پۅتٕلۍ پوٗزاتہ منع ، اسلامن کور کٔشیرِ  وٲتِتھ رسالتُک تہٕ ٲخرتس پٮ۪ٹھ پژھ آسہٕ  نُک اِضافہٕ ،حض شیخن دیُت نرمی تہٕ میچھرٕ  سان عملی طور یِمن چیزن پٮ۪ٹھ زور، تہٕ  بلالحاظہ مذہب، دٕے تہٕ حسد ترٲوِتھ  ژٕھننس دِژکھ اہمیت ، فرمووُکھ زِ ہیوند  ٲسۍ تن یا مسلمان، کانہہ مَہ دِینِ دِلس  منز عداوتہٕ پُژھۍ دٕے تہٕ نفرتس جاے   أکِس  مٲلِس
ماجہ ہٕندین یِمن  دٕے ترٲوٕتھ تہٕ کیاے مسلمانن  کیاوٕ ہٮ۪ندٮ۪ن کربندن  توشہ خداے حالانکہ  پۅختہٕ مسلمان آسنہٕ کِنۍ چھُ کلام شیخ  اسلامُک ٲنہٕ ،کٔشیرِ منز آو اَتھ کلامَس  کٲشُر قرآن وننہٕ، ییلہ سُہ ونان چھُ زِ  "" ہٮ۪ندٮ۪ن ہٕنزٕ کامہ ترٲوۍتو "" تمہ  وِزِ
چھُ سُہ مسلمان مُبلغ سُند فرض  پوٗرٕ
کران ، اماپوز ییلہ ویژھناوان چھُ  زِ
پوز مسلمان کُس گوو یاں زِسُہ گژھِ  حلال
خور آسُن ، سُہ گژھِ نہٕ پننٮ۪ن یا  وۅپرن
مسلمانن یا غٲر مسلمن پٮ۪ٹھ ظُلم  کرُن،
یا یہ مقبول عام د وٚپ یُس تٔسۍ  کُن
منسوب چھُ زِ "" کریہ کھۅتہٕ چھُ  انصاف
بوڈ "" تسُند کلام چھُ پھِرۍ پھِرۍ  یاد پاوان زِ مسلمانس پزِنہٕ خشم کرُن،  کروٗد چھُ عبادتس ناش کراں۔  کروٗدٕے  سوٗد راوی پانس کروٗدٕے  کرے
تہٕ کارن دزے کروٗدٕے  ژوٗر پییی خزانس  کروٗد  نو مسلمانس پزے صٲحب  سٍتۍ ییی مہمانس تِہنزِ  لۅلرِ
کینژھا دِزے یہ دِکھ پرس تی چھُے پانس کروٗد  نو مسلمانس پزے تبلیغہٕ  کہ اَمہ نرم تہٕ شیہلہ طریقہٕ سٍتۍ  یتھ منز علمی طُم طراق تہٕ بحثابحثی ہٕنز  گُنجٲیشی ٲس نہٕ، لوب کٲشریو ، نو مسلموتہٕ  غٲر مسلموحض شیخسؒ نِش پانہٕ نیار ،یِم  غٲر مسلم وُنہ تہ غٲر یقینیتٕکۍ تہٕ  کنفوجنٕکۍ confusion شِکارٲسۍ  ، تِم آے حض شیخس تہٕ باقٕے ریشن نکھٕ ،ا  سلام
کورُکھ قبول ریشن ہٕنز نرمی، سادٕگی، انکسٲری تہٕ بٲے برادری ہٕنزِ تعلیمہ  کٔرۍ تِم زبردس مُتٲثر ،یتھٕ پٲٹھۍ سندور  کٲشرِٮ۪و تمہ کلچرل شاکہٕ Cultural
Shock نِش،  یُس دۅن تمدنُن ہٕندِ اکھ أکِس سٍتۍ  مُتصٲدم سپدنہٕ کہ خطرٕ رنگۍ محسوس  کرنہٕ آیوو تہٕ یُس تصادُم سپدنے آو نہٕ  دِنہٕ۔ یودوَے  زَن ساداتِ کرامن تہٕ ریشن ہٕندِس طرز  تبلیغس منز فرق ٲس مگر ساداتن تہٕ ریشن  درمیان اوس نہٕ کانہہ ٹکراو، 14 رجب 814 ھ  منزیُس خطِ ارشاد بٲنی مسلمانی حضرت میر  سید علی ہمدانیؒ سٕندۍ فرزندِ ارجمند  حضرت میر محمد ہمدانی ؒ صٲبن حض شیخس عطا  کور ،تتھ منز چُھ حض شیخ سٕندٮ۪ن کمالاتن  ہُند اعتراف کران حضرت میر محمدہمدانی ؒ  تٔمِس کبروی سلسلس منز دٲخل سپدنُک اجازت  دِوان،اَمہ توٲریخی دستاویز کھۅتہٕ کیا  ثبوت ہیکہ ٲسِتھ ساداتن تہٕ ریشن ہٕندٮ۪ن  رٔتٮ۪ن تعلقاتن متعلق ،وۅں گو علماءسو  کتھ زمانس تہٕ کتھ سماجس منز چھِنہٕ آسان،  تِمن ہٕنز کتھ چھے وکھرٕ ۔ یہ تہ چھِ  کتھ زِکینہہ سادات چھِ حض شیخسؒ نِش  روحٲنی تربیت تہ حٲصِل کران ۔مثلن حضرت  بابا غلام الدین ، حضرت سید عالی بلخیؒ ۔ شمس  العارفین شیخ العالم حضرت شیخ نور الدینؒ  ریشی چھُ کٔشیرِ ہُند علمدار ، اَمِچ  بشارت آے روایتہٕ مُطٲبق حض شیخ سٕندِس  ٹٲٹھِس خلیفس حضرت بابا نصرالدینس خابس  منز دِنہٕ، اَتھ علمہ تَل چھ ِ سٲری  کٲشِرۍ بامے تِم مسلمان چھِ یاہیندۍ  پرٮ۪تھ کٲنسہ کٲشرس چھِ حض شیخ سٕنز یژھ  پژھ ،تسُند عقیدت تہٕ احترام ، اماپوز  یِتھے پٲٹھۍ چھے شِومتٕچ قٲیِل تہٕ موثر  ترجمان شِو یو گٕنۍ للہٕ ایشوری تہ پرٮ۪تھ  کٲنسہ کٲشِرۍ سٕندۍ خٲطرٕقٲبلِ احترام  ، حتاکہ کٲشرٮ۪و دیت تس بلا لحاظہ مذہب  و
مِلت سارِنٕے ہٕنز "" دٮ۪د "" ؤنِتھ زبردس  احترام
تہٕ عقیدت ،سٲری چھِ تس "" لل دٮ۪د ""  ناوے
زانان۔ حضرتِ شیخ العالمؒ تہٕ للہٕ  دٮ۪دِ
ہٕندِس تعلقس متعلق یُس سِرسوو  استعارٕ
بلکہ اسطور کٔشیرِ اندر عام  چھُ ، زِزٮ۪نہٕ وِزِ رٔٹ نہٕ حض شیخن سٔدرٕ  ماجہ ہٕنز بب تہٕ للہٕ دٮ۪دِ اون تشریف،  ترٲونس پنٕنۍ بب دہانس حالانکہ عبدالوہاب  شایق چھُ لٮ۪کھان زِ للہٕ دٮ۪دِ دِژ حض  شیخس اونگٕج ژٕہٕنۍ تہٕ وونہٕ نس __ زٮ۪نہٕ  مند
چھوکھ نہٕ تہٕ چنہٕ چھُکھ مندچھان"" أتی  چوو
حض شیخن دۅد ، سُہ چھُ کٲشرِ قدیم تمدن  چہ
بٲطن پسند ترایہ ہُند ترجمان تہٕ  یہ
اسطوٗر چُھ نٔوِس تہٕ پرٲنِس درمیان  کانُل
تاران، اَتھ واقہٕ ہس چھُ عقیدتُک  یوٗت
د ور ڈوکھ زِ اَمہ کِس پوز آسہٕ نس  یا
نہ آسہٕ نس پٮ۪ٹھ ہیوک نہٕ کٲنسہ سوال  تُلِتھ۔
لل دیدِ ہٕندِ فیضانُک چھُ پانہٕ  حض
شیخ اعتراف کران :  تس  پدمان
پورچہ للے  تمہ  گلہ گلے امرٮ۪ت چو سۅ  سٲنۍ اوتار لۅلے تیُتھ  مے
ور دِتو دِو تہٕ  عبدالوہاب شایق تہ چھُ یہ واقہٕ نظماوان  یِتھٕ پٲٹھۍ  زِپستانِ  مادر نہ نوشید شیر بہ  طفلی
زِ شیخ آمدہ کارِ پیر لَلہ  عارفہ درکنارش گرفت بہ  انگشت
شیرش بداد اے شگُفت دو  انگشت بی بی دوپستان شُدہ لبن  در
گلویش ازاں آمدہ مسلمان  تذکرٕ نگارو کٔر لل دٮ۪د "" للَہ عارفہ ""  ؤنِتھ
یاد تہٕ ہیندٮ۪و دیُت حضرت شیخ  العالمسؒ
اعتمادٕ، اعتقادٕ تہٕ احترامہٕ  پُژھۍ "" سہزانند "" ہیوٗ معنہ سوو تہٕ  منہٕ
مون ناو ، سہزیا سہج چھُ خۅد بیدٲری  ہُند
سُہ مقام یٔتہ پان تہٕ وۅندٕ اکی  رایہ
ترایہ پکن، بودھ چھِ اَتھ سُہ  مرتبہٕ
مانان یٔتہ نِروانہٕ باپتھ وَتھ  پانے
ہموار سپدان چھِ، شِومتس منزچھِ یہ سَہ فطری حالتھ،یتھ منز خۅد آگہی تہٕ آتما  ہم نام بنان چھِ، حض شیخن تہ چھُ یہ لفٕظ  پنہٕ نٮ۪ن شروکٮ۪ن منز کٔہۍ یاہ لٹہ  ورتوومُت ، آنند گواطمینانِ قلب لٔبِتھ  ابدی سروٗد پراوُن ، بودھ چھِ اَتھ نِروانہٕ  پتہٕ پٲدٕ سپدن واجینۍ حالتھ مانان،  پروفیسر کٲشی ناتھ دَر چھُ "" سہزانند ""  ناوس
متعلق لیکھان :  "" کٲشرٮ۪و  پنڈۍتو
کور حضرت ِ شیخ العالمسؒ "" سہزانند ""  ہیوٗ
میوٗٹھ ناو ، آنند دِشا یا ذہنی حالتھ  چھے
تنترن ، بودھ دھرمس ، شومتس تہٕ ویدانتس  ہشی
ترایہ ٹٲٹھ تہٕ میٖٹھ ، اوے بنیوو  یہ سہزا نند ناو سانہ کلچرک قدیم زمانہٕ  پٮ۪ٹھٕ از تام اکھ نمایندٕ،سانہ کلچرچہ  وٮ۪تھِ گو اکہ نوِ یارٕ بلُک اضافہٕ  ،اَتھ روٗمٲنی وتہ پٮ۪ٹھ کھٔژ بیاکھ  میلہٕ
پٔٹ ، یہ اوس اِسلامُک نافراموش  دیُت
أکۍ بہلہ پایہ انسانن ،أکۍ  باکمال
مسلمانن کور امیُک دسلابہٕ ""  ﴿شیرازٕ  نُندٕ
ریوش نمبر ص ۳۵﴾ ٭٭٭ کتاب  نامہٕ : ۱۔  شمس العارفین ،شیخ العالم شش صدسالہ  تقریبات کمیٹی سرینگر۔ ۲۔  شیرازہ نُندٕ ریوش نمبر۔ ۳۔  بُرج نور، شیخ العالم شش صدسالہ تقریبات  کمیٹی سرینگر۔ ۴۔  شیخ العالم ،شش صد سالہ تقریبات کمیٹی۔ ۵۔  کلیات شیخ العالم ،کلچرل اکادمی۔ (1) مطلعِ  نور و مخزنِ اسرار  مفخرِ  ریشیانِ نیکو کار زین  الدینؒ آنکہ مست عرفان بود ساقی # ¿  بزم  مے
پرستان بود  ﴿ریشی  نامہ ، ملا بہاو الدین متو﴾ شینہٕ  دستار گٔنڈۍ گٔنڈۍ تھدم تھدٮ۪ن بالن ہٕنزِ  کۅچھِ منز کٔشیرِ ہُند چھُ  ساسہٕ بدٮ۪و ؤرۍیو پٮ۪ٹھٕ رنگہٕ رنگہٕ  مذہبن ، عقیدن تہٕ تہذیبن ہُند مانٹھال  روٗدمُت ۔ أمۍ وُچھ ما قبل توٲریخٕکۍ  اسطوٗری، دیومالٲیی تہٕ خرافٲتی دور تہ،  یہ چھُ ستی سر تہ کشپ مر ، تہٕ باغِ  سلیمان تہ۔ اَمہ کٮ۪و بسکینو تُل ویدن،  سوٗترن تہٕ پوٗرانن تہ ہر تر تہٕ دپان  ایرٲنۍ زرتشتیتچن روایٔژن ہُند اثر تہ  روٚٹکھ۔ یہ بنیوو شاردا پیٹھ، علم تہٕ  ادبُک گاشہ مُنار، أمۍ دیُت کٲشُر شِو  مت۔ أمۍ چھٲوۍ سونتھ ، دۯاگ تہٕ ماگھ،  أمۍ ویترٲوۍ بُنِلۍ ، نار تہٕ مار۔ أمۍ  سۅمبرٲوۍ تہٕ ویپرٲوۍ مختلف قوم یکہٕ  وَٹہٕ۔ توٲریخ  کِس
پرٮ۪تھ دورس منز کٔر اَمہ کٮ۪و بسکینو  پنٕنۍ
بے بدل ذہانت تہ ثٲبت تہٕ جنگی  لیاقت
تہ، حملہٕ آورن بیہہ ناوٮ۪کھ  زسمہٕ۔
یتھ زمینہ ژکلس منز کھٔتۍ رسمن،  ریژن
روایژن، عقیدن ، اسطورن، بالا فطری  خیالن
تہن پٮ۪ٹھ تاہ۔ ٲخرس آو اسلام ،  توحید
، رسالت تہٕ مساواتُک نوٗر ورشاوان۔  یہ
نوٗر سوم کٲشرٮ۪و کُنہ زور زبردستی  ورٲے
بلکہ کورہس یژھِ پژھِ لۅلہٕ متہٕ  لاے، اسلامٕچ بُنیٲدی تعلیم یس تام وٲژ  تمٔۍ کٔر سۅدِلہٕ قبول۔ کٔشیر بنییہ ریشۍ
وٲر تہٕ ساداتن ہٕنز قرار گاہ ۔ (2) ریشُت  چھُ کٔشیرِ منز تیوٗتُے پرون یوٗت کشٔیر  تہٕ کٔشیرِ ہُند توٲریخ چھُ۔ پانہٕ کشپس  سٍتۍ چھُ ریوش پوت لوگ موجود۔ ہندو دورس  منز تہ ٲسۍ ریش تہٕ بودھ دورس منز تہ۔  اسلٲمی ریشتٕکۍ سالار حضرت علمدار کشمیر  شیخ العالمؒ نور الدین ریشی، یِمو ژۅدٲہمہ  صدی عیسوی منز اسلٲمی ریشتِچ اکھ منظم  تحریک بارسس أنۍ، تہ چھِ اَمہ صدی  برونہہ گُذریمتٮ۪ن کینژن کٲشِرٮ۪ن مسلمان  ریشن ہُندذِکر کران،ریش ٲسۍ اسلامہٕ چن  بُنیٲدی تعلیماتن پٮ۪ٹھ عمل کران۔ ذٲتی  عملہ سٍتۍ اسلام تہٕ انسان دوستی ہٕنزتعلیم  دِوان، اللہ تعالیٰ سٕندِس عبادتس منزمحو  روٗزِتھ دٕے ، حسد ، ژکھ ، لالٕچ تہٕ  دُنیاہٕچ مالے زالان، نفٕس وش کران، پانہٕ  کماوان، کم تہٕ سادٕ غذا کھیون ، زیادٕ  وقتس زورٕ دار روزان، سادٕ پلو لاگان،  اکثر خاندرٕ ورٲے روزان، پریتھ کٲنسہ  سٍتۍ ہوُے رُت سلوٗک کران تہٕ کٲنسہ  نہٕ کُنہ قٕسمُک آزار واتناوان، میوٕکُلۍ  رُوان تہٕ گوشہ نشینی اختیار کران۔ ریشو  چھُ کٲشرِ تہذیبُک پرٮ۪تھ کانہہ انہار  پولمُت، حتاکہ تہندۍ ناو تام چھِ خٲلِص  کٲشرۍ مثالے نو روز ریوش ، سٕہہ ریوش ،  لالہٕ ریوش ، رۅپہٕ ریوش وغٲرٕ۔  "" مورخو  چھُ
لیوٗکھمُت زِ ترے ہتھ شیٹھو ریشو ٲس  حضرت
شیخ العالم نور الدین ریشی ؒ یس نِش  تربیت
پرٲومٕژ ، ریش تحریک ٲس سٲرۍسٕے  کشٔیرِ
منز رٲیج ، چنانچہ اکثر جاین ٲسۍ  ریشن
ہٕندۍ باقٲعدٕ تربیت گاہ، یِمن مقام  ونان
ٲسۍ، وترٕ ہٮ۪ل مقام ، عش مقام ، قویل  مقام،
جنجلٔنۍ مقام، شاٹھ مقام۔ یِمن  مقامن
پٮ۪ٹھ ٲسۍ تِم نفس وَش کرنٕکۍ طریقہٕ  آزماوان
تہٕ اَتھ سٍتۍ سٍتۍ قیل و قالہٕ  بجاے
پاکیزٕ کردار ، تحمُل ، صبٕر، برداش،  برادری
تہٕ خدمت خلقٕچ تعلیم دِوان۔ ریشن  ہُند
یہ طور طریقہٕ چھُ وادی منز اسلام  برونٹھ
پکہٕ نَس واریاہس حدس تام ذمہٕ  دار
تکیازِ یہُند طریقہٕ اوس مقبول۔ اتھ  طریقس
منز اوس مختلف تہذیبن ہُند عطر  گرایہ
ماران۔ یہ چھے حضرت شیخ نورالدین  ریشی
ؒ سٕنز تعلیم زِ کٲشُر چھُ پرٮ۪تھ  حالس
منز خندٕ جبین تہٕ پُرسوز۔ ریشن  ہٕنزِ
اَمہ تعلیمہ رٔٹ پتہٕ ہنا برۅنہہ  وٲتِتھ
بدل تراے ، یۅسہٕ صوٗفی شٲعرن  ہٕندِس
اظہار س منز نیشنیایہ۔ یانے ریشو  پٮ۪ٹھٕ
صوٗفی شٲعرن تام چھُ پرٮ۪تھ کانہہ  بُنیٲدی
عقیدٕ لحاظہٕ مسلمان، مگر قدیم  کٲشرِ
تہذیبٕچ ستہٕ سٲسۍ سۅنزل چھے اَتھ  بُنیادی
روٗحس تِتھے کٔنۍ کٲشُر وردن  لاگان
یِتھٕ کٔنۍ اسلٲمی تہذیبُک شمع  بیین
جاین وٲتِتھ مقٲمی تہذیبی رنگن  ہٕندِس
فونوٗسس منززُوتان روٗد "" ۔  (3) یِمن  خۅش نصیبن حضرت شیخ نور الدین ؒ ریشی سٕنز  تربیت نصیب سپٕز تہٕ یِمو ہٮ۪تھے اسلامٕچ  تہٕ انسٲنیتٕچ خدمت کٔر، یِمو زندگی  عباداتن تہٕ مجاہداتن منز گُذٲرِتھ  روٗحٲنی کمالات حٲصِل کٔرۍتہٕ یِمن رُب  الجلیل مہربان سپُد، تِموٕے منز چھِ حضرت  بابا زین الدین ریشی ؒتہ، یِم حض شیخ  نورالدین ریشی ؒسٕندۍ د ویم خلیفہٕ ٲسۍ۔  یِم سخی زین الدین تہٕ زٲنہٕ شاہ ناوَو  تہ مشہورو معروف چھِ۔ توٲریخ  کٮ۪ن طٲلب علمن چھُ معلوم زِ سٲرۍسٕے  ہندوستانس منزچھے کٔشیرٕے سۅ جاے ییتہ  کلہن پنڈۍتن راج ترنگنی ( سن  تالیف 49-1248 ئ ) لیکھِتھ  توٲریخ نٔویسی ہُند باضٲبۍطہٕ پٲٹھۍ دس  تُل بلکہ اَمہ باپتھ اکھ قٲبلِ بَور  بُنیاد
فراہم کٔر۔ یہ سلسلہٕ روٗد چلہٕ  وُن
مگر بد قسمتی کنۍ آے نہٕ سانٮ۪ن ریشن  ، اَمہ باوجود تہ زِ تِمن اوس قبول عام  حاصل تہٕ ریش تحریک ٲس کٲشرِ تمدن سٲزی  منز زبردس رول ادا کران، ہم عصر مورخو  دٔسۍ تہ توٲریخن منز جاے دِنہٕ۔ بڈشاہ  سٕندۍ دربٲرۍ مورخ زونراجن چھُنہٕ پننِس  ہم عصر حضرت شیخ نورالدینؒ ریشی سُند ناو  تہ پنہٕ نِس توٲریخ "" زونہٕ راج ترنگنی "" منز  درٕج
کورمُت۔ سید علی ( تٲریخ  کشمیر ،سن تالیف : ۷۵۹ھ ) ،  حضرت
بابا دا ﺅ د خاکی ( سِن  وصال : ۴۹۹ھ ) تہٕ  بہارستان شاہی ( سن  تالیف : ۳۲۰۱ھ ) ہُند  مولف چھِ حض شیخ سُند سرسری ذِکرکران۔  اوے چھُ سالار ریشیت حضرت شیخ نورالدین  ؒ ریشی سُند تفصیلی تذکرٕ تِہندِ یٔمہ  عالمہٕ
گژھنہٕ پتہٕ زٕ ہتھ ؤری کھۅتہٕ  زیادٕ
زمانہٕ گٔژِھتھ، حضرت بابا نصیب  الدین
غازی نور نامس ( سن  تالیف : ۳۲۰۱ھ ) تہٕ  حضرت
بابا دا ﺅ د مشکواتی اسرار لابرارس ( سِن  تالیف : ۶۳۰۱ھ ) منز  کران۔ اماپوز  عام لوٗکھ چھِنہٕ اَتھ معاملس منزمورخن  آویزٕ روزان۔ تِم چھِ ژینۍ مٕتۍ، بوٗزمٕتۍ،  وُچھمٕتۍ تہٕ سٔرۍمٕتۍ واقعات پننہ  پننہ آیہ اکہ پُیہ پٮ۪ٹھٕ بییس پُیہ تام
سینہٕ بہٕ سینہٕ واتناوان روزان۔  یِتھٕ
پٲٹھۍ چھِ اہم توٲریخی واقعات تہ  لُکہٕ
و وترکۍ حِصہٕ بنان۔ یُس واقعہٕ  لُکہٕ
و وتریُک حصہٕ بنان چھُ، تتھ چھے  ژٹھ
واٹھ سپدان روزان تہٕ وق گُذرنس سٍتۍ  سٍتۍ
چھُ اسطوٗری، دیومالٲیی تہٕ بالا  فطری
رنگ تہ رٹان تہٕ غلوہُک شِکار تہ  سپدان۔
یی چھُ سانٮ۪ن ریشن ہٕندٮ۪ن اکثر  حالاتن
سٍتۍ تہ سپُدمُت۔ حالانکہ أہنزن  زِندگین
تہٕ کارنامن ہٕندۍ اصل واقعات  چھِ فوک لورٕکِس وشال سٔدرس سٍتۍ رَل  گٔمٕتۍ تہٕ تِم چھِنہٕ دون دِتھ تہ بدس  یوان، اوے چھے بوز بوزایہ پٲٹھۍ زیادٕ  کھۅتہٕ زیادٕ کرا مٲژٕے یوت برۅنہہ پچمٕژ  تہٕ کرامٲژن ہٕندۍ یِم انبار چھِ بعض  اوقات ریشن ہٕندِس زاد و بوٗمس ، پریتھٕ  نس پوٹھٕ نس ، جسمٲنی تہٕ روٗحٲنی کاڈ  کڈنس ، سمٲجی کارنامن تہٕ موٗلہٕ مذہبی  عقیدن ٹھرِ یوان۔ حتاکہ کرامٲژن کس چھُ  نکار مگر کرا مٲژ کرن وٲلۍ سٕنزِ سمٲجی،  مذہبی تہٕ روحٲنی زندگی ہٕندۍ ارتقٲیی  پڑاو چھِ یِمو سٍتۍ کم توجہ طلب بٔنِتھ  وارٕوارٕ رٲوِس تل گژھان۔وۅں گو لُکہٕ  ووترِس زٲلۍ دِتھ ہٮ۪کن کینہہ صحی واقعات  ضروٗر بدس یِتھ مگر اَمہ باپتھ گژھن دید  ٕ ور محقق آسٕنۍ، یِمن ژُکھ ، عٔلم، فن  تہٕ
ژٮ۪ڈ آسہ۔ زانُن گژھِ زِ یوٗت یوٗت  کانہہ
واقعہٕ پرانان گژھِ تیوٗت چھُ تَتھ  عقیدت
، عقیدٕ ، تہٕ لُکہٕ پژھِ ہُند د ور  ڈ
وکھ تہٕ پوکھ پاتھان۔ (4) حضرت  زین الدین ریشی سُند زٮ۪نہٕ ؤری چُھنہٕ  کُنہ جایہ درٕج، اماپوزتمام مورخو،  تذکرٕ نگارو تہٕ ریش نامہٕ تالیف کرن  والٮ۪و ، یِمن منز واریاہ تھدٮ۪ن روحٲنی  مرتبن پٮ۪ٹھ تہ ٲسۍ، یُس واقہٕ ، حضرت  زین الدین ریشی سٕندِس کٔشیرِ واتنس متعلق  بوومُت چھُ تہٕ یتھ پٮ۪ٹھ لُکہٕ پژھِ ہٕنز  مُہر تہ ثبت چھے،أزکۍ محقق تہٕ مقالہٕ  نگار تہ چھِ تٔتھۍ پٮ۪ٹھ اکتفا کران  آمٕتۍ ۔ واقہٕ چھ یہ زِ تِہُند تعلق چھُ  کشتواڑٕ کس بندار کوٹ ،﴿باندر  کوٹ یا بھنڈار کوٹ﴾علاقس  سٍتۍ۔اہُند مول اوس جش سنگھ، بُڈۍ بب  جیشوش سنگھ۔ پانس اوسُکھ ناو زیا سنگھ۔کینژَن  تذکرٕ نگارن ہُند وَنُن چھُ اۅہُند مول  جش سنگھ اوس بوڈ بارٕ زمیندار ۔  مگر عام اتفاق چھُ یتھ کتھِ پٮ۪ٹھ زِ جش  سِنگھ اوس رازٕ ، حالانکہ "" زٲنہٕ نامُک ""  مولف
بابا مصطفی عش مقامی ، ییمِس زٲنہٕ  نامہٕ
تٲلیف کرنہٕ وِزِ واریاہ پرٲنۍ تہٕ  معتبر
توٲریخ زیرِنظر روٗدمٕتۍ چھِ، تہ  چھُ
ونان زِ حضرت زین الدین ریشی ؒاوس  باندار
کوٹہٕ زامُت تہٕ مول اوسُس رازٕ۔  اماپوز
پروفیسر اسد اللہ وانی تہٕ جانکی  ناتھ
گنہار چھِ ونان زِ تِہُند آبٲی گام  اوس
ملچاڈ ، یُس بندار کوٹ علاقہٕ کُے اکھ  مُلحقہٕ
گام چھُ ، رازٕ  جش سنگھ سپُد خاندٲنی مُژکری تہٕ اقتدارچہ  رسہٕ کٔشی دوران دُشمن سٕندۍ دٔسۍ مارٕ  تہٕ زیاسنگھِس پیوو یہ دٔپۍ زِ تہ  ٹھوٗلہٕ منز واو۔ تسٕنزِ ماجہ اوس وُنہ  اتھ چھۅکس انگ یِنے زِ موصُم زیاسنگھ پیوو  بیمار۔ دوا سپٕدۍ نہٕ تس کار گر۔ أتھۍ  دوران وُچھ زیا سنگھنہ ماجہ خابس منز ( کینژَن  تذکرٕ
نگارن ہٕندۍ کِنۍ بیدٲری ہٕندۍسٕے  حالتس
منز مثالے پیر حسن شاہ کھۅیہٲمۍ  سٕندِ
وننہٕ ) اکھ  نوٗرٲنی
شخصا ، تِمو و ونس ییمِس بچہ  سٕندِ
باپتھ منگہٕ بہٕ خدایس شفاعت مگر  بٔلِتھ
پییی یہ مے نِش کٔشیرِ واتناوُن۔  ماجہ
کور وعدٕ تہٕ زیا سنگھ بلیوو مگر  سُہ
کٔشیرِ نِنس دیتُن کنہٕ ڈول ۔ بچہ  پیوو
بییہ بیمار۔ تہنزِماجہ آو نوٗرانی  شخص
بییہ خٲبۍ تہٕ د وپنس ژے کٔرٕتھ وعدٕ  خلٲفی
۔ زیاسنگھ بلیوو تہٕ ماجہ واتنوو  بُمہٕ
زُو، حضرت بابا بام الدین ؒ سٕندِس  تربیت
گاہس منز حضرت شیخ نورالدین ریشی  صٲبن
ا ون بُمہٕ زُو تشریف ، زیا سنگھس  تھووُکھ
زین الدین ناو تہٕ کورُکھ بابا  بام
الدینس حوالہٕ۔ کیوٗنژ کالا حضرت بام  الدین
صٲبس نِش روزِتھ نیہ زین الدین  صٲب
علمدار ؒ صٲبن پانس سٍتۍ۔ أکِس مُدتس  روٗدۍ
تِم علمدار صٲبس دَس بستہٕ۔ عبادتس  ، ریاضتس ،خدمتس ، مشٲہدس تہٕ نفس کُشی  منزکمال
پراونہٕ پتہٕ لوبُکھ حضرت علمدار  صٲبس
نِش عش مقام چہ گۅپھِ منزقیام کرنُک  اجازت
تہٕ تِہٕنز یہ قیام گاہ بنییہ ریشن ہٕنزبیاکھ بارٕ تربیت گاہ ۔ یہ گۅپھ  چھے تھزرس بالہٕ کۅچھِ منز، یتھ دامٕنۍ  دامٕنۍ لِدر دٔرۍیاو وُہرۍ ؤریس گرٮ۪زان  چھُ تہٕ لامٕنۍ لامٕنۍ چھَس شاہ کۅل گرایہ ماران
پکان۔ یتھ وُڈر پٮ۪ٹھ عش مقام آباد  چھُ،لُکہٕ
روایٔژ تہٕ زٲنہٕ نامہٕ مطٲبق  چھُ
اتھ عش وُڈر ناو تہٕ دپان اتہ چھُ  کتھ
تام زمانس منز شہر آباد اوسمُت، یُس  کمٔۍ
تام رازن یٔمِس عشوش ( ۴ ) ونان  ٲسۍ
بسوومُت اوس۔ تہٕ گۅپھ تہ ٲس أمی  کھنہٕ
نٲومٕژ، مگر جغرافیٲیی نۅکتے نظرٕ  کِنۍ
چھُ باسان گۅپھ چھے قدرتُک شاہکار۔  وننہٕ
چھُ یوان زِ اَتھ گۅپھِ منز اوس  سٮ۪ٹھاہ
قدیم زمانس منز خونخوار دٮ۪و،  ییمۍ
سٲرۍسٕے علاقس کٲتۍ نوم اوس کورمُت  ۔پہلوانا ہ آو کتہ تاں پٮ۪ٹھٕ ییمس بُمہٕ  سین ،ناو اوس تہٕ مورُن یہ دٮ۪و ۔ فوک لو  ر تہ کوت کوت چھُ پِلو کرناوان تہٕ کمن  زمانن ہٕنزلوٗنٹ رلاوان۔ پہلوانن مور  دٮ۪و تہٕ پاپھ چھلنہٕ باپتھ کورُن سٲلی ( سالیہ ) نٲوۍ  گامس منز "" پاپہٕ ہرن "" ناگس منز سران۔  اماپوز
اکھ راے چھے یہ تہ زِ دٮ۪و مور  زانہٕ
شاہ صٲبن ، مگر بابا مصطفےٰ عش مقامی  چھُ
زانہٕ نامس منزلیکھان : روایت  سیرہ والٮ۪و کٔر یتھے پٲٹھۍ خبر  بروٗنٹھِم ؤنِکھ ڈینٹھٕکھ یِتھے پٲٹھۍ شہاہ  اوس پرانہ وقتہٕ نام عیشوش مقامس  منز بسن باحشمت و توش دپن  نام عش وُڈٕر تہندٕس مکانس  سٮ۪ٹھاہ  تعمیر کٔرۍمٕتۍ تتھ زمانس  تسندے  وقتہٕ دیواہ اوس در غار ستمگارا  مکارا اوس خونخوار  تمے  وقتہٕ بُمہٕ سین پہلوانا بزور  رُستُم قوی ہیکل جوانا مُنجن  یٲری پہلوانن ز داور دٮ۪وس  دب دِتھ جگر ژوٹنس بہ خنجر چھُ  لیوکھمُت بعضیو کینژَن دۅہن روٗد ضیافٔژ  کھیتھ اَدٕ تشریف نیوٗن زوٗد لیکھان  بعضے کٔرٕن تمٔۍ پادشٲہی کٔڈِتھ  عُمرا بہ عقبیٰ گوو سُہ رٲہی ( ریشی  نامہ
زین الدین ریشی ، مولف : مولوی  غلام مصطفی عش مقام چھاپ ۳۷۹۱ئ ) گۅپھ  ٲس سر پھَو تہٕ گُنسو سٍتۍ بٔرِتھ، بابا  خلیل سٕندِس ریش نامس منزچھُ درٕج زِ  زٲنہٕ شاہ صٲبن کور سارِنٕے سرپھَن ،  گُنسن تہٕ پۅہرٮ۪ن حُکم زِ گۅپھ آیہ ریشن  دِنہٕ، یہ کٔرۍ ووٗن خٲلی، تِم دراے تہٕ  وٲتۍ پُہرۍ پجن جایہ۔ اسرار ُالاخیار ( تذکرہ  اولیائے
کشمیر ) ،  یاں
زِ تاریخِ حسن کِس ترییمِس جلدس منز  چھُ
درٕج زِ گۅپھِ منز قیام کرنہٕ پتہٕ  مونگ
زٲنہٕ شاہ صٲبن پنہٕ نِس ٹٲٹھِس  خلیفس
ییمِس حاجی شمس الدین ناو اوس،  کھینہٕ
خٲطرٕ کینژھا ۔ شمس الدینن دیتُس  أکِس
پونسس مرٕژ أنِتھ۔ پیرن پرژھس  کٍتِس
اونُتھ؟ أکِس پونسس حض ، خلیفن  دیتُس
جواب۔ أکِس پونسس کوتاہ تومُل  ییہ؟
پیرن پرژھُس؟ خلیفن و ونُس، اکھ  سیر۔
زٲنہٕ شاہ صٲب سپٕدۍ یہ بوٗزِتھ  حٲران
تہٕ و وننس ، اکہ سیرٕ سٍتۍ ہٮ۪کن  ژو
ر انسان اکہ وقتہٕ سیر سپدِتھ۔ بہٕ  تِیاہ
ریوش ، یُس اکی ساتہٕ ژورن نفرن  ہُند
کھٮ۪ن کھییہ۔ مرٕژ کر وٲنِس واپس۔  تیُتھ
چیزا اَن یُس اَمہ کھۅتہٕ ٹیوٹھ  آسہ۔
اَمہ پتہٕ دِژٕس حاجی شمس الدینن  ڈوٗنۍ
گۅل أنِتھ، ییمہ سٍتۍ تِم واریہس  کالس
نفسس لاکم دِوان روٗدۍ۔ تمام  ریش نامن تہٕ توٲریخی تذکرن منزچھے حضرت  زین الدین ؒ ریشی سٕنزٕواریاہ کرامٲژ  درٕج، عوامس منز تہ چھے تِمہٕ مشہوٗر  تہٕ مقبول، مثلن اکہ دۅہہ اوس حاجی شمس  الدین بۅن دٔریاوس پٮ۪ٹھ آبہٕ نٔٹِس  ووتھمُت ، سُلطان زین العابدین بڈشاہ  سٕندۍ اہلکار ٲسۍ شاہ کۅل کھنان ( ۵ ) ۔  تِمو
لوگ شمس الدین کامہ۔شامس و ون تمٔۍ  پیرس
پنُن حال۔ پیر دراو اَمی ساتہٕ تہٕ  ترووُن
سربل جایہ عاصہٕ لِدٕر دٔرۍیاوس  منز
دٔریاو گوو خُشک۔ سرکٲرۍ اہلکار وٲتۍ  اتھ
جایہ تہٕ ریشِس کورُکھ سخ زار پار۔  زٲنہٕ
شاہ صٲبن تُل عاصہٕ تہٕ دریاو  گرٮ۪زیو،
اَمی وقتہٕ پٮ۪ٹھ چھِ زانہٕ شاہ  صٲبٕنۍ
خدمتگار ، اکھ خاص رٕکھل دستار  کلس
دِوان ،یَتھ "" کاژن "" ونان چھِ۔ یُتھ  تِم
دوٗرے پرٮ۪زٕناونہٕ یِن۔ تمام  ریش نامہٕ چھِ یتھ کتھِ سٍتۍ اتفاق کران  زِ زٲنہٕ شاہ صٲب ٲسۍ سٮ۪ٹھاہ بے باک تہٕ  خۅد دار، یہ زَن اولیاہن ہٕنز خصوصیت  آسان چھے۔ سُطان زین العابدین بڈشاہ ییلہ  تِمن سمکٕھنہ گژھان چھِ ،تِم چھِ اَمہ  ساتہٕ مراقبس منز آسان۔ بڈشاہس چھُ پٮ۪وان  یٔژ کال پرارُن، مراقبہٕ پتہٕ تہ ییلہ  زٲنہٕ شاہ صٲبن بڈشاہس موزنہٕ ، بقول بابا  خلیل "" دُوبادشاہ در اقلیمے نہ گنجند ""  ونان
ونان دراو تہٕ ووت راز دانہ، أتی  کوڈُن
حکم زِ زانہ شاہ گژھن پنٕنۍ خلیفہٕ  ہٮ۪تھ
جلاوطن کرنہٕ یِنۍ۔ زٲنہ شاہ صٲب  چھِ
خلیفہٕ تہٕ خٲدِم ہٮ۪تھ تبت واتان۔  صاحبِ
اسرارالابرار حضرت بابا دا ﺅ د  مشکواتی چھِ لیکھان زِ یپٲرۍ دراے زٲنہ  شاہ تبت کُن تہٕ ہُپٲرۍ پیوو بڈشاہ بٮ۪مار۔  زٲنہٕ شاہ سٕندِ اثرٕ سٍتۍ کور شاہ تبتن  ، ییمۍ سُند نہٕ کٲنسہ تذکرٕ نگارن یا  ریشۍنامٕکۍ
مولِفن ناو درٕج کورمُت چھُ،  اسلام
قبول ۔ أتھۍ دوران پیوو شاہ تبت  سُند
نیچوُ تہ بٮ۪مار۔ یہ تہ چُھ  لیکھنہٕ
آمُت زِ زٲنہ شاہ صٲبن کور خدایس  منگہٕ
منگ کٔرِتھ سُہ ٹھیکھ۔ اتہ دراے  تہٕ
ہُپٲرۍ سوز بڈشاہن پنُن نیچُو حیدر  خان
زارٕ پارس زِ زٲنہٕ شاہ صٲب گوژھ شٲہی  دربارس
منز تشریف اَنُن مگر تِمو مون نہٕ  تہٕ
گٔے خلیفہٕ ہٮ۪تھ عش مقام۔ تِہندِ  تبتہٕ
پٮ۪ٹھ واپس یِوان یوانٕے بلیوو  بادشاہ ( ۶ ) ۔ (5) یہ  آو برونہہ تہ وننہٕ زِ عقیدتُک چھُ یہ عالم
زِ سانٮ۪و تذکرٕ نگارو تہٕ ریشۍ  نامہٕ
لیکھن والٮ۪و چھُنہٕ ریشن ہٕندۍ  حالات
درٕج کرنس کُن خاص توجہ دیُتمُت  بلکہ چھِ تِہنزن کرامٲژن زیادے پہن لور  روٗدۍمٕتۍ، باسان چھُ یِم واقعات چھِ  زیادٕ پہن لُکہٕ و وترِکہ خزانہٕ منزے  تُلنہٕ آمٕتۍ، تکیازِ تِمو چِھنہٕ مورخانہٕ  نظرِ واقعات وُچھمٕتۍ بلکہ چھُ یِتھٮ۪ن  تذکرن
تہٕ نامن ہُند محرک صرف بے پناہ  عقیدت
۔ اَوے چھُنہٕ حضرت زین الدین ریشی  ؒ سُند حال اوحال پوٗرٕ پٲٹھۍ دسیاب ، وۅں  گوو کلام شیخ العالمٕچ دٲخلی شہادت ،  پانہٕ حضرت زین الدین ریشی سٕندِ کلامُک  متن ،تہٕ لُکہٕ روایٔژ چھے أمِس پایہ بٔڈِس
ریش سٕندِس شخصیتس تہٕ تہندٮ۪ن  کارنامن
کُن نہ صرف اشارٕ کران بلکہ تِمن  متعلق گوٲہی تہ پیش کران۔ یہ زِ تِم ٲسۍ  ریش تحریکٕکۍ مضبوٗط ستون ، تِم ٲسۍ جسمٲنی  طور مضبوط ، اکثر ٲسۍروزٕ دار روزان، کم  کھیوان تہٕ دُنیانِش الگ روزان۔ سٮ۪ٹھاہ  بے باک تہٕ نِڈر ٲسۍ۔ ریشۍ  نامن منزچھُ زٲنہٕ شاہ صٲبُن واریاہ  کلامہٕ موجود۔ حالانکہ یہ چھُ الگ بحث  زِ حضرت شیخ العالمؒ سٕندِ گرٕکۍ سٲری  بٲژ تہٕ تِہندۍ ژۅنوَے خلیفہٕ ٲسیاہ پزی  شٲعر ! کِنہٕ  تِمن سٍتۍ منسوٗب واقعات چھِ کٲنسہ لُکہٕ  شٲعرن موزوٗن کٔرۍمٕتۍ تہٕ عقیدت تہٕ  جذبن ہٕنزِ شدٔژ سبہٕ سپُدکھ قبول عام  حٲصِل۔ وۅں گوو ریش نامو چھُ اُہند کلام  تہٕ منظوٗم مکالمہ بیترِ درٕج کٔرۍمٕتۍ  تہٕ تاحال چھِ سٲری تذکرٕ نگار تِم نقل  کران آمٕتۍ۔ حضرت زین الدین صٲبن کٔر گۅڈٕ  گۅڈٕ بابا بام الدین سٕندِس تربیت گاہس  منز تربیت حٲصِل، امہ پتہٕ روٗدۍ حضرت  شیخ العالمؒ سٕندِس خدمتس منز یوتام خدمت  ، ریاضت، عبادت تہٕ نفس کُشی منز واریاہ  درجات
حٲصِل کٔرِکھ ، روٗحٲنی کمالات  حٲصِل
سپدِتھ کورُکھ پیرس عرض ، مے دِیو  عش
مقام چہ گۅپھِ منز قیام کرنُک اجازت  ۔ پیرس اوس ژاٹہٕ سٕندمرتبُک عٔلم ، تمٔۍ  فرمووس : رنہٕ  ہے بتہٕ ژے کیوٗنژھ ویہ نہٕ نِمہٕ  ہتھ گرٕ، ژے کُنہ شَے نہٕ پکہٕ  ہے سٍتۍ ، ژے کٲنسہ سٍتۍ لے نہٕ توت  زٲنہٕ و وتُکھ ییتہ میٲنۍ شَے نہٕ زٲنہ  شاہ صٲبن و ون پھیرتھ  پیرٕ  ہے کندٕ ژٕ اَسہ مارکھ  ژےے  نبس
تارکھ مے ہوۍ کٍتۍ جنتہٕ  منزٕ یود و ون دِتھ گارکھ  پُلِ  صراط
تارکھ پانس سٍتۍ یُتُے  یوت نہٕ زِ حضرت علمدار کشمیرن کور پننِس  أمِس ژاٹہٕ سٕندٮ۪ن روٗحٲنی کمالن تہٕ  کشف و کراماتن ہُند اعتراف بلکہ سید علی  چھُ
بابا حاجی ادہمی سٕندِ حوالہٕ لیکھان : "" حضرت  میر
محمد ہمدانی ین کور حضرت شیخ العالمس  تہٕ
تہندٮ۪ن ژۅن خلیفن سٍتۍ ملاقات ،  بییہ
کورُکھ حضرت شیخ العالمسؒ تتھ دۅدٕ  پیالس
متعلق امتحان ، یُس تِمو اوسُکھ  عنایت
کورمُت۔ سٍتی پرژھہکھ زِ تۅہہ نِش  کٍتہ
ہو چھُ از تام فٲض حٲصل کورمُت۔  حضرت
شیخ العالمنؒ فرمووُکھ زِ حضرت ژورو  زنٮ۪و
یِمن منز بابا بام الدین ؒ ، بابا  زین
الدین، بابا لطیف الدین تہٕ بابا  نصرالدین
چھِ، یِم بہ طریقِ اسلام عبادت  چھِ
کران "" ( ۷ ) ۔ حضرت  شیخ العالمنؒ چھُ پننہ ’ مناجات ‘ نظمہ  منز
وارٕیہن بر گُزیدٕ ریشن تہٕ خدا دوستن  ہُند
ذِکر کورمُت تہٕ أتھۍ منزچھِ ونان : زٲنہٕ  میون چھُے امرٮ۪تہٕ گورو  تمٔۍ  أدٕرِ
سمسار کِوو گوو  گورس ژاٹھا ژ ورو  تِتھۍ  مے ور دِتو دِوٕ یتھ  شروکِس منزچُھ حض شیخ العالمؒ ژۅنہٕ وٕنۍ  خلیفن متعلق ونان : بُمہٕؒ،  نصرؒ تہٕ بابہٕ زٲنوؒ  لطیف  رنبہٕ وُنُے چُھس خدٲے  دِژٕم تُروٹھا سۅمبرونو یِمے  میٲنۍ بہٕ یہندُے چُھس حضرت  زین الدین ریشی سٕندۍ یِم شعر چھِ تِہندِس  جلاوطنی ہٕندِس واقہٕ ہس کُن نون اشارٕ  ، یِم وۅنۍ ضرب المثل بنیمٕتۍ چھِ  أسۍ  تتہ دراییہ پننہ دِشہ  دٮ۪و  کُنہٕ نیرِ ہے ریشی ناو ییتہ  اَسہ کُٹھیا و تتکہ نِشہ  ریشن  کیاہتام
دِشن آو یا أکِس  دیتُن نرٕم تہٕ خاصہٕ  اکھ  گوو تُلُن آسن أکِس  دِیتُن برٕ نیرِتھ ناسہ  اکھ  گوو
ژھور آو لاسن ریشۍ  نامن منزچھُ زٲنہٕ شاہس تہٕ تسٕندِس ژاٹس  حاجی شمس الدینس درمیان اکھ دِلچسپ منظوٗم  مکالمہٕ درٕج، ییلہ حاجی شمس الدینس ؒ  بڈشاہ سٕندۍ اہلکار کامہ لاگان چھِ تہٕ  شامن چھِس یَلہٕ تراوان، شمس الدین چھُ  آب ہٮ۪تھ کھسان تہٕ لگان چُھس دَب، پیرس  نِش وٲتِتھ چھُ شمس الدین شکایت کران زِ  آب نہ آسنہٕ سبہٕ چھَ نہٕ یہ جاے مُنٲسب  ۔ حاجی  شمس الدین عش  اسہ کودش رہن آو زانہ  شاہ صٲب عش  اَسہ سودش رہن آو حاجی  شمس الدین دَب  لوگو ، کوٹھِس لوگو ، دہ بگو  نوٹ  پھُٹو،
نوٹ سودراو بابس  نہٕ زانہہ انڈ لگو  عش  اسہ کۅدش رہن آو زٲنہ  شاہ صٲب کرتو  نُندٕ سنزس ورشُن  وہرَس  پلس درشُن ہاو مُرکھس  پرنُن ۂسۍتِس کشُن  عش  اَسہ سۅدِش رہن آو حاجی  شمس الدین ییتہ  اَسہ سرپھ تہٕ گُنسہٕ مارن  شال  ، سٕہہ ، نیلہٕ گاو زٲنہ  شاہ صٲب تِم  اسہ بووُت اخلاص برن  عش  اَسہ سۅدِش رہن آو ( انتخاب ) (6) حضر  ت زین الدین ریشی سُند سالِ وصال چھُ  واقعات کشمیرس منز خوا جہ اعظم دیدٕ مٔرۍ  ۷۵۸  ہجری
تہٕ صدر الدین محمدن،ذکرالصادقینس  منز
۷۵۷ ہجری درٕج کورمُت۔ تاریخ کبیرس  تہٕ
اسرار الاخیارس منزچُھنہٕ سال وِصال  درجی
کرنہٕ آمُت ، مولوی غلام مصطفےٰ عش  مقٲمۍ
چھُ زانہٕ شاہ صٲبُن سالِ وصال ۲۵۸  ہجری
لیوکھمُت تہٕ کٲشرِس انسائیکلوپیڈیا  کِس
گۅڈنکِس جلدس منزچھُ ۸۴۴۱ءلیکھنہٕ  آمُت۔
یتھ کتھِ پٮ۪ٹھ چھِ سٲری اتفاق کران  زِ
حضرت زٲنہٕ شاہ چھِ بٲہمہ وہٮ۪کھ  ییمہ
عالمہٕ گٍمٕتۍ۔ اسرارالاخیار وول  چھُ
لیکھان زِ "" اۅہُند عرسِ مبارک چھُ  کٲشرِ حسابہٕ مطٲبق بٔہمہ ویشاکھی ( وہٮ۪کھ  زوٗنہ
مطٲبق ) پریتھ  ؤریہ
مناونہٕ یوان "" ۔ یِم چھِ عش مقامس  بالہٕ
لٲز پٮ۪ٹھ تٔتھۍ جایہ اوسوٗدٕ ،  ییمِچ
نشاندہی أکِس یارس خابس منز کٔرمٕژ  ٲسٕکھ۔
أتی چھے أہندٮ۪ن ارداہن یارن  تہٕ
ژاٹن ہٕنز قبرٕ تہ، یِمن متعلق صاحبِ  اسرارالاخیارلیکھان
چھُ زِ "" یِم ریشۍ  چھِ
اَتٮ۪ن مرشدِ بزرگوار سٕندِ مقبرُک  ژھوپ
شہرآباد کٔرِتھ "" یِمن ہٕندۍ ناو  چھِ
أمی مورخن دِتۍمٕتۍ : حاجی  شمس الدینؒ، وترٹھاکرؒ، مبار ک ریوشؒ،  اکہدار ریوشؒ، ہاکہٕ ریوشؒ، داوود ریوشؒ،  افضل ریوش، کنڈل ریوش ، تٔپۍریوش، فقیر  ریوش، صفی ریوش، درٕ ریوش، نوروز ریوش ،  ریگۍ ریوش، روٗپۍ ریوش، بابہٕ ریوش۔ یِمو  ریشو علاوٕ چھِ زٲنہٕ شاہ صٲبٕنۍ ژاٹھ  کٔشیرِ ہٕندٮ۪ن مختلف علاقن منز ریشی  تحریک برۅنہہ پکناونس منز آوٕرۍ ٲسۍ مٕتۍ،  یِمو منز بابا شکو ر الدین ( مدفن : کوہ  شیر کوٹ ) ،  بابا
لُدی ملؒ، بابا حنیف الدینؒ ( مدفن : داراش ) ،  بابا
پیام الدینؒ ( مدفن : رنبوہ ) دریادینؒ  ، مستہٕ ریشیؒ، بابا سنگیؒریشی، ( مدفن : پھاگ ) بیترِ  مشہور
و معروف چھِ۔ عش  مقامہٕ چھے حضرت بابا زین الدین سٕنز  زیارت گاہ بالہٕ لٲزپٮ۪ٹھ۔ اتھ تام واتنہٕ  باپتھ چھُ کُنہ ہیرن کھسُن پٮ۪وان۔ زیارت  گاہ چھے عام ریش طرزِ تعمیرٕچ مٲرۍ مٔنز  مثال۔ چار بام پشس پٮ۪ٹھ تھود پرٮ۪نگ تہٕ  تتھ پٮ۪ٹھ ٹوٗر ۔ امِچ پنجرٕ کٲری چھے  رنبہٕ وٕنۍ۔ کٔشیرِ  منزمناونہٕ یِنہٕ والٮ۪و مٲلو منزچھُ عش  مقامہٕ زٲنہٕ شاہ صٲبنس زیارت گہس پٮ۪ٹھ  مناونہٕ یِنہٕ وول مٲلہٕ سٮ۪ٹھاہ مشہوٗر۔  ہتہٕ بدٮ۪و ؤرۍیو پٮ۪ٹھ چھُ پرٮ۪تھ  ؤرۍیہ زٲنہٕ شاہ صٲبنِس یومِ وصالس  پٮ۪ٹھ یہ مٲلہٕ مناونہٕ یوان ، برۅنہہ  اوس پانژَن دۅہن چلہٕ وُن روزان تہٕ وۅنۍ  چھُ ترٮ۪ن دۅہن تام جٲری روزان۔ کٲشِرِکلنڈرٕ  حسابہٕ چھُ وہٮ۪کھ بہارُک ابتدا تہٕ  زمستانُک اند۔بٔہمہ تٲریخہٕ چھِ رٲتۍ  راتس درودو اذکارتہٕ ختماتن ہٕنز روح  پرور مجلسہٕ منعقد یوان کرنہٕ۔ اتھ مٲلِس  منزچھِ ساسہٕ بٔدۍ لوٗکھ شٲمل سپدان،  اکھتُے چھِ کشتواڑ پٮ۪ٹھٕ تہ عقیدت مند  یوان ۔ تُروٲہمہ تاریخہٕ شامن چھُ لشہ  زوٗل یوان کرنہٕ تہٕ أتھۍ سٍتۍ چھِ لُکہٕ  فنکار دمالہ مٔتۍ روٲیتی دمٲلۍ کٔرِتھ  لگ پالان۔ زوٗل تہٕ دمٲلۍ چھِ اَمہ مٲلٕکۍ  زٕ اہم منظر۔ کینژَن ہُند خیال چھُ زِ  زوٗل چھُ یوان زٲنہٕ شاہ صٲبنہ دٔسۍ  دٮ۪ومارنہٕ یِنہٕ چہ خۅشی ہٕندِ یاد  گارٕ رٔنگۍ مناونہٕ تہٕ دمٲلۍ کٔرِتھ چھِ  کٔشیرِ ہٕندۍ بانڈ پنُن عقیدت پیش کران،  اَمہ دۅہہٕ شامن چھِ أندۍ پٔکھۍ گامن  منز تہ لوٗکھ گاسہٕ لٲوۍ زٲلِتھ زوٗل  کران، برونہہ ٲسۍ تِم تہ لٔش زالان۔ اتھ  سٲرۍسٕے مٲلس چھِ اصطلاحس منزپھروو ونان۔  پھروو چھُ بوڈ دۅہہ، پھروو چھُ دٮ۪وٕ  سٕنزِ غلٲمی نِش جشنِ آزٲدی، پھروو چھُ  جشنِ بہار، پھروو چھُ بٲے برادری تہٕ  روادٲری ہٕنز مثال ، پھروو چھُ سانہ  کلچرک حِصہٕ۔ یہ وَنُن چھُنہٕ صحی زِ  اتھ مٲلس کیا چھِ ونان "" پھروو زالُن ""  "" زوٗل زالُن "" چھِ ونان "" پھروو زالُن ""  نہ
ٕ۔عام پٲٹھۍ چھِ ونان پھروو لگُن،  پھروو
لاگُن، پھروو کرُن، پھروو مناوُن۔ ڈکشنری  منزچھُ پھروو یِتھٕ پٲٹھۍ وٮ۪ژھناونہٕ  آمُت : "" پھروو۔  پھروو
زالُن۔ن۔ موٗل۔ پھراو > ک۔  پردو۔
پراد س : پراپ۔  ٲشِدس
منزلشہ یا گاسہٕ لٲوۍ بیترِ زالنٕچ  دِوَے
یا مٲلہٕ۔ روایتھ چھے زِ پتھ کالہ  ٲسۍ
یچھ وندٕ کٮ۪ن شٮ۪ن رٮ۪تن بالو تہٕ  وَنوپٮ۪ٹھٕ
وادی منز روزنہ وسان۔ ازکل  تہ
چھِ اننت ناگ علاقس منزیِم دۅہہ  مناونہٕ
رٔنگۍ ٲشِدس منز گاسہٕ مشالہ  زالنہٕ
یوان "" ۔ ( کٲشِر  ڈکشنری
، جلدٕ ۲۔ص : ۳۵۱ ) ٲشد  رٮ۪تھ سوٗرۍتھٕے چھُ ہرُد ہٮ۪وان یُن،  اتھ رٮ۪تس منز گاسہٕ لٲوۍ زٲلِتھ زوٗل  کرنس چُھنہٕ پھرٲوِس سٍتۍ کانہہ تعلق۔  بنان چھُ پتھ کالہ ما آسہٕ ہے ٲشدِس  منزتہ گاسہٕ زوٗل کرنہٕ یوان، ییمیُک  تعلق یچھن یا پشاجن ہٕندِس وندس دوران  کشٔیرِ منزٕے روزنس سٍتۍ آسہ ہا، مگر از  چھُنہٕ یہ سپدان۔ وۅنۍ چھے یہ کتَھ کتَھ  تہ ؤژھمٕژزِ پھروو چھُ زرتُشتی عقیدُک  پھُٹہٕ پھراٹہٕ یاد گار ۔ ڈاکٹر گُلشن  مجید چھُ لیکھان زِ : "" ایرانُک  اکھ
قومی جشن چھُ "" جشنِ فرورگان "" مبدا  ایں
جشن دہ روز ماندہ .... در  مُدتِ
ایں دہ روز زیارت دخرہا کُنند و  براے
ارواح مردگان نیاز فرستند و موبداں  و
برہمناں برائی گُذشتگاں ژند خوانند و  ایں
لفظ "" فرور "" ماخوز است کہ بضبط بعضی  بہ معنی روٗح مجرد باشد و عقیدئہ پارسایاں  مطابق صریح اوستا چنیں بودہ است و ایں عید  درحقیقت عید امواتِ پارسایاں است ( جلال  الدین
ہمائی تاریخ ِ ادبیات ایران ۹۷۳ھ ) پھروو  لفظ چھُ فرور لفظٕ پٮ۪ٹھ آمُت۔ امہ تلہٕ  چھُ ننان زِ یہ رسم تہٕ عقیدٕ کٔشیرِ منز  رواج دِنہٕ وٲلۍ آسہٕ ہن پارسی عقیدٕ  تھاون وٲلۍ یا یِمن ریشن ہٕندٮ۪ن خانقاہن  کُن یہ رسم منسوٗب چھُ تِم تہ ماآسہٕ  ہن مشرف بہ اسلام سپدنہٕ برونہہ زرتُشتی  عقیدٕ تھاوان "" ( ۸ ) ۔ ( نقدِ  شعر : ص : ۵۹۔۶۹ ) عش  مقامہٕ پھروو اند وٲتِتھ چھِ وۅرسہٕ وٲنۍ  پنٕنۍ گٔشتی دوکان وٹان تہٕ مرازٕ کٮ۪ن  بیین گامن کُن نیران۔ اتہ ٮ۪پٹھ چھُ  وۅرسن ہُنداکھ زیوٗٹھ سِلسلاہ شروع گژھان
تہٕ مختلف گامن منز چھِ مختلف دۅہن  پٮ۪ٹھ
زوٗل تہ کران تہٕ دمٲلۍ تہ۔ دراصل چھِ أندۍ پٔکھۍ گامن ہٕندۍ یِم لۅکٕٹۍ  بٔڈۍ وۅرسہٕ پھراوِکی حِصہٕ۔ پھروو چھُ  کٲشرِس لُکہٕ و وترس منز پِھرۍ پِھرۍ  ورتاونہٕ آمُت۔ ٭٭٭ فُٹ  نوٹ : 2 3 4 کٲشُر  انسائیکلوپیدیا
کِس دویمِس جلدس منز چھُ  أمِس
بادشاہ سُند ناو "" عشوش سین "" وننہٕ  ٓامُت۔ یِمو مورخو دعویٰ کورمُت چھُ  زِحضرت عیسیٰؑ اوس کٔشیرِ آمُت، تِم چھِ  ونان سُہ ووت پہلگام تہٕ اَتھ نکھٕ عش  مقام تہ حالانکہ حضرت عیسیٰؑ سٕنز قبر  کٔشیرِ منز آسنُک دعویٰ چھُ کٔہۍیاہ  مسلمان عٲلمو رد کورمُت تکیازِ یہ چھُ  اسلٲمی عقیدس خلاف ۔تِمو چھُ تسُند کشٔیر  یُن اختلٲفی مسلہٕ قرار دیتمُت۔ بہرحال  چھِ حضرت عیسیٰؑ سٕندِس عش مقام واتہٕ نس  متعلق پروفیسر فدا محمد حسنین تہٕ سوزینی  اولسن لیکھان ""After his arrival in the valley
of Kashmir, Jesus and his companions stayed in the Buddhist Monastery at Aish
Muqam, in the vicinty of Pahalgam. There are several caves in the hills, which
were used by the Bhikshus for meditation in the past. In various Rishi Namas,
which deal with the lives of Saints, it is mentioned that during ancient times,
a prince named Yesh-Eseen came to meditate in this monastery and it is after
his name, this place came to be known as Ashosh Muqam or the resting place of
Ashosh or Issa. The cave at Aishmuqam is about thirty feet long and ten feet
wide, lined with stone Shelves on both sides. For centuresthe cave was the site
of pilgrimage and worshiped by Hindus, Christians and Buddhists. During the
regin of Sultan Zain-al-Abidin (1420-1470 A.D) Zia Singh, A saint of Banderkot,
Kishtwar entered the cave at Ashmuqam for meditation. Zia Singh, who is tittled
now as Baba Zain-ud-din Rishi performend many miracles. Baba Sheikh Zain-ud-din
is buried in the cave at Aishmuqam. Since then, this holy place has become
centre of pilgrimage by his devotees. (The Rozabal-Beyond the Da-vinci code
34: by. Fida. M. Hassnian & Suzanne OLSSON-pages 269-272 ۵  شاہ
کۅل ( مارتنڈ  کنال ) مورخ  حسن شاہ کھۅیہ ہٲمی چھُ وقایع کشمیرمولفہ  مُلا احمد بعہدِ بڈشاہ زین العابدین کہ  حوالہٕ ( یُس  رتنا کرپوران برونہہ کنہ رٔٹِتھ لیکھنہٕ  آمُت اوس ) لیوکھمُت  زِ یہ نہر ٲس پانڈو رازٕ رام دیون کھننٲومٕژ  ،یۅسہٕ واریاہ وق گُذرِتھ کانیمٕژ ٲس تہٕ  رازٕ
للتا دتن کرنٲوٕس مرمت۔ حالانکہ  اکثر
مورخ چھ لیکھان زِ یہ نہر ٲس للتا  دتنٕے
کھننٲومٕژ تہٕ سُلطانن ہٕندِس دورس  تام
ٲس وُجارٕ گٲمٕژ تہٕ بڈشاہن کھنہٕ  نٲو
نَوِ سرٕ۔ اوے چھِس شاہ کۅل ونان۔  ییتٮ۪ن
چھُ سوال وۅتھان زِ سُلطان زین  العابدین
بڈشاہ سُند دورِ حکومت اوس  کٲشرٮ۪ن
ہٕندِ باپتھ سۅکھُک تہٕ پاپر  جٲیی
ہُند زمانہٕ ( یہ  زَن
عام طور وننہٕ آمُت چھُ ) ،انصاف  اوس
مُہیا۔ ریش سُند خٲدِم جبرن کامہ  لاگُن
ماچھُ تیلہ اَتھ زمانس منز تہ  بٮ۪گٲرۍ
عام آسنس کُن اِشارٕ ! ۶  حضرت
زین الدین ریشی سٕنزِ جلا وطنی ہٕندِ  اَمہ
واقہٕ سٍتۍ تہ چھُ اکھ سوال وۅتلان  ، بڈشاہ اوسا پزی ریشِس پٮ۪ٹھ ژکھِ گومُت؟  بڈشاہ ییلہ ؤلی عہد اوس حضرت شیخ  نورالدینؒ ریشی سپدۍ رحمتِ حق ، بڈشاہن  کٔر تہندِس جنازس منز شرکتھ۔ اَمیُک مطلب  گوو سُلطانن اوس نہٕ ریشن سٍتۍ کانہہ ٹکر  بلکہ اوسُکھ تہُند عقیدت ، وۅں ییلہ  بڈشاہ بادشاہ اوس۔ بارستہٕ ریش سُند  مُلاقات نہ بٮ۪ٹنہٕ سبہٕ یا توجہ نہ  پاتھنہٕ مۅکھٕ کِتھٕ گژھِ ہے سُہ ژکھِ  تہٕ دِیہ ہے ریش وطن بدر کرنُک حُکم،  بییہ ییلہ زَن تٔمِس ریشن ہُند طرزِزندگی  نظرن تل اوس۔ تِہنزِخُدی ، خۅددٲری ، بے  نیٲزی ، دنیا بیزٲری تہٕ خدا دوستی ہُند  تہ پے اوس۔ یہ ما چھُ یتھ کتھِ کُن اشارٕ  زِ ریشُت اوس اکھ طاقتور تہٕ مقبولِ عام  تحریک تہٕ بڈشاہس ما ٲس اَمہ تحریکٕچ  مقبولیت أچھ منز کِٹُر باسنہ لٔجمٕژ۔اگر  تہ آسہ نہٕ تیلہ ما چھے اَمہ حُکمہٕ  سٍتۍ بڈشاہ سٕندِس بجرس پٮ۪ٹھ ؤسۍ پایہ گی
ہٕنز ژھاے پٮ۪وان۔ بہر حال چھ یِتھۍ  معاملہٕ
توجہ طلب۔  کینژو  ہند و مورخو چھُ لیوکھمُت زِ بڈشاہ بلیوو  حکیم شری بٹ سٕندِعلاوٕ سٍتۍ نہَ زِ زٲنہٕ  شاہ سٕندِ دُعا سٍتۍ۔ ۷  حضرت
باباحاجی ادہم ٲسۍ حضرت شیخ نورالدین  ؒ ریشی سٕندۍ ہم عصر تہٕ ہم صحبت۔ تِہند  رسالہٕ "" مقاماتِ اولیا "" چُھ وۅنۍ نایاب۔  سید
علی ماگرے ین چھُ یہ اقتباس تمی  رسالہٕ
پٮ۪ٹھ نقٕل کورمُت حضرت سید میر  ہمدانی
ابن امیر کبیر حضرت میر سیدعلی  ہمدانی
سٕندِ امی ملاقاتہٕ پتہٕ کور حضرت  سید
میر محمدؒ ہمدانی ین حضرت شیخ نور  الدینؒ
ریشی یس خطِ ارشاد عطا ، یُس تِمو 814 ہجری  منز ژۅدٲہمہ رجب سرینگر خانقاہ معلی  جایہ تحریر کورمُت چھُ۔ ۸  ریاستی
کلچرل اکادمی ہٕندِس ادبی تہٕ  ثقافتی
خبرنامہٕ "" اکادمی "" ہٕندِس 1989 ءکِس  د ویمِس شمارس منزچھے یہ خبر تہ شایع  سپٕزمٕژ زِ تہران یونیورسٹی سٍتۍ منسلک  أکۍ سرکردٕ عٲلم ڈاکٹر صادق کِیا سُند  دعویٰ چھُ زِ قدیم ایرانٕچ عظیم شخصیت  تہٕ آتش پرستن ہُند پیغمبر زُرتشت اوس  کشمیری الاصل ۔زرتُشتی مذہبٕچ د ویم بٔڈ  ہستی آزر کیوانی تہ اوس کٔشیرِ آمُت۔  کٔشیرِ ہٕندِس توٲریخس اندر چھِ آتش پرستن  تہٕ آتش پرستی متعلق واریاہ حوالہٕ میلان۔  کٔشیرِ ہٕندۍ کینہہ رسم مثلن پھروو یُس  ایرٲنۍ ؤریکِس آغازس منزعش مقام وُڈٕر  پٮ۪ٹھ نارٕ الاو کِس صورتس منز روشن کرنہٕ  چھُ یِوان، چھُ اَمی روایتُک پتھ کُن  بچومُت اکھ جُزوننہٕ یوان۔ ٭ کتاب  نامہٕ : ۱  خواجہ
اعظم دید مری ۔  واقعات  کشمیر ( اُردوترجمہٕ : پروفیسر  شمس
الدین احمد ) ۲  غلام
حسن شاہ کھۅیہٲمۍ۔  اسرارالاخیار ( کٲشُر  ترجمہٕ : پروفیسر  شمس
الدین احمد ) ۳  بابا
کمال الدین ژراروی ۔  ریشی  نامہ عنبر شمامہ ۴  بابا
غلام مصطفی عش مقامی۔  ریشی  نامہ بابا زین الدین ریشی ( کٲشُر  منظوم ) ۵  ملا
بہاو الدین متو۔  ریشی  نامہ منظوم ۶  برجِ
نور  کلچرل  اکاڈمی  ۷  شیرازٕ
نُند ریش نمبر  کلچرل  اکاڈمی ۸  بابا
خلیل  ریشی  نامہ۔ ۹  علمدار  ؒ  کشمیر  کلچرل آرگنائیزیشن۔ ۰۱  کٲشُر
انسائیکلو پیڈیا ، جلد ۱  کشمیر  کلچرل  ۱۱  ریشُت
تہٕ سٲنۍ ریش  پروفیسرشید  نازکی۔ ٭ اَن  نِلت یاریح الصّباح یوماً الیٰ اَرضِ  الحرم بَلِغ  سَلامِی رَوضَ ة فیہا النبی المُحترم مِن  وَجہہ شمس الضحیٰ مِن خدہ بَدرُ الدّجیٰ مِن  ذاتہ نورُالہُدیٰ مِن کفِہ بحرالہمم یہ  مشہوٗر عربی نعتِ شریف چھُ کٔشیرِ ہٕنزن  اکثر مسجدن اندر دُعائے صُبحس سٍتۍ سٍتۍ  پرنہٕ یوان۔کینہہ چھِ ونان زِ یہ چھُ  حضرت امام زین العابدینؓ صٲبن و ونمُت  تہٕ کینژَن ہُند خیال چھُ زِ یہ چھُ سلطان  زین العابدین بڈشاہ سُند۔ کٲشرِ ادبُک  توٲریخ ( گۅڈنیُک  ایڈیشن ) "" یُس  ناجی
منور تہٕ ڈاکٹر شفیع شوقن یکہٕ وَٹہٕ  تٲلیف
کورمُت چھُ ، تہ چھُ اَتھ بڈشاہ  سُندُے
تخلیق مانان۔ اَتھ منز چھُ وَننہٕ  آمُت
زِ یہ چھُ اکھ مشہوٗر قصیدٕ تہٕ  اَتھ
منز چھِ عربی، فارسی تہٕ تُرکی زبانن  ہٕندۍ
شعر۔ اصل عبارت چھے یہ : "" مشہوٗر  قٔصیدٕ ’ اِن نِلت یاریح الصبا ‘ یتھ
عام  لوٗکھ امام زین العابدین ؓ سُند قٔصیدٕ  ونان چھِ چھُ دراصل بڈشاہ سُندُے تکیازِ  أکِس
قلمی نسخس منز چھُ صاف ہٲوِتھ زِ  یہ
قٔصیدٕ چھُ سُلطان زین العابدین بڈشاہ  سُند۔
یہ قصیدٕ چھُ عربی، فارسی ، تُرکی  تہٕ
کٲشرِ زبٲنۍمنز لٮ۪کھنہٕ آمُت ۔ییمہ  تلہٕ
ننان چھُ زِ بڈشاہ چھُ یِمہٕ زبانہٕ  زاننہٕ
علاوٕ یِمن منز شعر تہ ونان  اوسمُت۔کٲشُر
چھُ اَکُے شعر تہٕ سُہ گو  یہ  زٲوِیُل  کمر، ٲویُل بدن، شوقس چمن، ذوقس چھُ پَن یادُک  سنٮ۪ر ، رادُک تھزر، فرشس چھُ کٕن، عرشس  چھُ تھَم اماپوز  "" ان
نِلتَ یا ریح الصباح "" ییمِچ گرٮ۪ز  سانٮ۪ن
مٔشیدن منز پرٮ۪تھ صُبحس چٔشمن  شیہلتھ
تہٕ وۅندن شیہجار بخشان چھے، چھُ  فقط
اکھ نعت ۔ "" نورٕ آگُر "" سۅمبرنہ ( مطبوعہ  کلچرل اکادمی ) منزتہ  چھُ یہ نعت حضرت امام زین العابدینؒ سٕنز  تخلیق ماننہٕ آمُت۔ وۅنۍ گو أکِس قلمی  نسخس اندر ( بیاضِ  سید امیر الدین رفاعی کُبروی ) چھِ  اَتھ
داہ شعر تہٕ داہوَے چھِ عربی زبٲنۍ  منز۔
نوٗرٕآگرس منزچھِ خبرکیازِ داہو  بدلہٕ
ستے شعر درج سپدٕۍمٕتۍ۔ اَمہ  نعتِ شریف علاوٕ چھُ اَتھ قلمی نُسخس  اندراکھ تیُتھ زیوٗٹھ تہٕ لوٗبہٕ وُن  نعتِ شریف میلان ،ییمِکۍ اَجزٲے ترکیبی  اَتھ اکہ قٔصیدٕچ ہیت (Style) بخشان  چھِ۔ اَتھ منز چھِ نہ صِرف عربی ،فارسی  ،تُرکی تہٕ کٲشرِ زبٲنۍ ہٕندۍ شعر بلکہ چھِس تتھ زبٲنۍ منزتہ کینہہ شعر، یتھ  ہندوستٲنی یا پنجٲبی زبان وَننہٕ آمُت  چھُ۔ کٲشِرۍچھِ اتھ منز ژور شعر ییلہ  زَن کٲشرِ ادبکس توٲریخس ( مولف  ناجی
منور تہٕ ڈاکٹر شفیع شوق ) اندر  فقط اکہ کٲشرِ شعرُک ذِکر آمُت چھُ۔ ثٮ۪قہٕ  پٲٹھۍ چھُنہٕ معلوم زِ یہ نعتِ شریف  کٔمِس قادرالکلام عاشقِ رسول اللہ سٕندِ  عشقُک ماحصل چھُ اماپوز یِتہ چھُ خیال  یوان کرنہٕ زِ یہ چھُ میر سعد اللہ شاہ  آبادی سُند کلام ۔میر صٲبس متعلق چھُنہٕ  کٲنسہ تہ مورخن لیوکھمُت زِ سُہ کیا  اوس کٲشرِ زبٲنۍ منز تہ شعر لٮ۪کھان۔ "" آش ""  رِسالہٕ
کِس پٲنژمِس شُمارس منز چھُ  گۅڈنِچہ
لٹہ نٲجی منورن توبرٕکہ رٔنگۍ  میر
سعد اللہ شاہ آبادی سُند اکھ کٲشُر  غزل
چھاپ کورمُت۔ اَمی غزلٕکۍ کینہہ شعر  چھِ
تمٔۍ پتہٕ کٲشرِ ادبُک توٲریخ نٲوۍ  کتابہ
منزتہ شٲمل کٔرۍمٕتۍ۔ تٲریخ  کبیرس اندر چھُ درج زِ "" میر سعد اللہ شاہ  آبادی
اوس عربی تہٕ فارسی زانن وول باکمال  شخص۔
تسٕندۍ واراہ تصانیف چھِ مشہوٗر ۔  منظوٗم
تواریخِ کشمیر ،یتھ باغِ سُلیمان  ناو
چھُ چھے أمی لیچھمٕژ۔ مغازی النبی  ، رسالہٕ گُل و بُلبُل تہٕ تفسیرِ قرآنِ  مجید تہ چھُن لیوکھمُت ۔یِمو کتابو  ہُریمانہٕ چھِن نعت تہٕ غزل تہ ؤنۍمٕتۍ  ۔سُہ چھُ شاہ آباد پرگنہٕ کِس منڈاہ نٲوۍ  گامس
منز دفن۔ بقا بابا شاہ آبادی سٕندٮ۪و  مُریدو
منزٕ چھُ اوسمُت "" ۔ ناجی صٲبن چھُ  لیوکھمُت
زِ تسٕنز قبر چھِ حال حالٕے میر  گنڈ
شاہ آباد دریافت سپٕزمٕژ۔ "" باغِ  سُلیمان چہ دٲخلی شہادٔژ موٗجُب چھُ میر  سعد اللہ سُند بابہٕ صٲب مجنون شاہ  تشکاتی،شہرِ بدخشانُک اکھ عٲلِم تہٕ تٲجر  اوسمُت، موج چھَس ٲسمٕژ کوبلٕچ ۔ بدخشان  پٮ۪ٹھ آو مجنون شاہ تہٕ لوگ کھۅیہ ہامہ  بسنہ ۔ ۵۴۱۱ھ منز ییلہ سعد اللہ کہہ  وٕہُر اوس، گوس مول مٔرِتھ ۔اَمہ پتہٕ  گوو مامَس سٍتۍ سرینگر، ستن ٲٹھن ؤرۍین  تتہ زیرِ تعلیم روزنہٕ پتہٕ ووت سُہ  ۴۵۱۱ھ منز شاہ آباد ،ییتہ تس کینہہ زمین  حٲصل
سپُد، خاندر تہ کورُن أتی۔ مۅرشِد  اوسُس
مُلا ابو البقائَ۔میر سعد اللہ اوس  محمد
رضا مُشتاق ( سن  وفات
۱۵۱۱ھ ) تہٕ  عبدالحکیم
ساطع ( سن  وفات
۳۴۱۱ھ ) ہوِٮ۪ن  بہلہ
پایہ سخنورن ہُند ژاٹہٕ بوج تہٕ  کو
نژھ ہم عصر تہ "" ( سون  ادب
۴۸۹۱ء باغِ سلیمان از ڈاکٹر مرغوب  بانہالی ) میرسعد  اللہ
شاہ آبادی اوس سعادت تخلص ورتاوان  کافران  است اعتبار امروز اہلِ  اسلام ماندہ زار امروز تابہ # ¿  راجور  جورِ
کُفار است چہ  سِتم دور دورِ کُفار است اے  سعادت ازیں محوسہ چند دم  مہ زن خامہ را زبان بربند  ( باغِ  سلیمان،درذکرِ
صوبیداران حکومتِ چغتہ ) مۅرشِد  تہٕ کالہٕ باجن ہُند ذِکر چھُن یِتھٕ کٕنۍ  کورمُت  آخر  نامہ بہتر آنکہ طراز ذکرِ  اُستادِ خود کُنم آغاز بادئہ  آبِ بقا است در خامش زانست  مُلا ابوالبقا نامش والدم  بود خود بدخشانی شاہ  مجنون بنام تشکانی شاعرانِ  زماں بسے زِ اشواق دیدہ  ام ہمچوں ساطع و مُشتاق ماسہ  ہمدرس بودہ ایم شفیق روز  و تاشب بہم ندیم و رفیق ( انتخاب  ، باغِ سلیمان ) میر  سعد اللہ شاہ آبادی سپُد ۲۰۲۱ھ منز اَرہٲٹھ  ؤری وٲنس پرٲوِتھ میرٕ گنڈشاہ آباد رحمتِ  حق، أکۍ عقیدت مندن لیوٗکھُس تٲریخِ  وفات "" سعادتِ ابدی یافتہ زِ جامِ بقا۲۰۲۱ھ "" ۔ پانژَن  زبانن ہٕندٮ۪ن شعرن پٮ۪ٹھ مُشتمل یہ نعتِ
شریف چھا میر سعد اللہ شاہ آبادی  سُند
کِنہٕ نہ ، یہ کتھ چھِ وُنہ أنزرنَے  ،وۅنۍ گو اَتھ منز چھُ سعادت تخلص موجودتہٕ  یِم ژور کٲشِرۍ شعراَتھ اندر چھِ تِمن  ہُند سِٹایل چھُ تَتھ غزلس سٍتۍ رلان یُس  ناجی منور صٲبن آش رسالس اندر چھاپ کورمُت  چھُ۔ کتھِ اند بور دِنہٕ خٲطرٕ ییلہ راقم  الحروفن ڈاکٹر شفیع شوق صٲبس سٍتۍ أکِس  خطس منزیٔہے کتھ تُج ، تِمو لیوٗکھ در  جواب __ ""  خاص  کٔرِتھ چھُ چون یہ وَنُن زِ سُہ قصیدٕ  یُس اَسہ بڈشاہ نِس ناوس سٍتۍ منسوٗب  چھُ کورمُت چھُنہٕ بڈشاہ سُند تہٕ شاید  سعد اللہ شاہ آبادی سُند۔ حالانکہ یہ  معاملہٕ گوژھ ناجی صٲبس سٍتۍ تُلُن مگر  مے چھُ ژے سٍتۍ اتفاق تکیازِ یِم کینہہ  غزل سعد اللہ شاہ آبادی سٕندۍ ناجی صٲبنہ  دٔسۍ دریافت سپدۍ تِمن ہُند اسلوٗب چھُ  ہوٗ بہوٗ تتھ شعرس سٍتۍ رلان یُس کٲشُر  شعر اَتھ قٔصیدس منز شٲمل چھُ، اتھ پٮ۪ٹھ  لیکھۍ زِ ضروٗر تفصیلہٕ سان "" ( شفیع  شوق ) ۔ سٲنِس  سیٲسی تہٕ ادبی توٲریخس منزچُھ مُفتی  محمد سعادت سُند تہ دِیُت مگر تسُند شٲعر  آسُن چھُنہٕ ثٲبت ۔ سُہ اوس ۸۹۲۱ھ منز  زامُت ۔ ناو اوسس مُفتی محمد شاہ ،مٲلِس  اوسُس ناو مُفتی غلام محی الدین ،مُفتی  محمد شاہ اوس عٲلم ،مورخ، مُدرِس تہٕ  فقیہہ آسنس سٍتۍ سٍتۍ جان سرکٲرۍ عہدن  پٮ۪ٹھ تہ روٗدمُت ۔۲۷۳۱ھ چھُ تسُند سنِ  وفات۔ ییمہ  قلمی بیاضہ پٮ۪ٹھٕ یہ نعت شریف راقم  الحروفن نقل کور، سۅ چھے پیرامیر الدین  رفاعی صٲبن سٮ۪ٹھاہ مٮ۪حنتہٕ سان تیار  کٔرمٕژ۔ پیر امیر الدین رفاعی ٲسۍکبروی  تخلص ورتاوان۔زٲمتۍ ٲسۍ گوجوارِ سرینگرٕ  تہٕ ۳۶۹۱ءمنز ییلہ تِم حج کٔرِتھ واپس  یوان ٲسۍ،سپٕدۍ وٲصِل ِ حق۔ نٲنِل اننت  ناگہٕ آے حضرت بابا نیکو ؒ ریشی سٕندِس  استانس نکھے سپرد خاک کرنہٕ۔پیر صٲب ٲسۍ  جان خۅش نویس ، تِہنزِ اَتھ بیاضہ منزچھِ  ہتہٕ بٔدۍ عربی، فارسی ،اُردو تہٕ کٲشِرۍ  نعت تہٕ منقبت درج ،یِم مختلف شٲعرن  ہٕنزتخلیقہٕ چھے۔ کبروی صٲبنہ مط #> ابق  چھِ
اَتھ نعتس منزژور شعر تُرکی زبٲنۍہٕندۍ  تہ
،یِم مے فِکرِنہ ترنہٕ باوجود تہ  ہوبہوٗ
نقل کٔرۍ۔ فارسی :- بُلبُل  بگُل بانگ دلا سرکردہ باگُل صُبحدم مدح  و تحیّات و ثناءنعت نبی محترم اے  دِل توہم در وصفِ او۱ خامہ کُن تاشوی جاری  سخن ، گوہر فگن ، شکر شکن ، شیریں رقم آں  سرورِ خیلِ رَسُل واں رہبرِ اہلِ سُبُل آں  مُفخز ہر جُزوِ کُل ، واں مصدرِ فیض عمم آں  شاہدِ دورِ قمر سر تابپا پاتابہ سر  مہرو  وفا ، لطُف و صفا ، عفو و شفا فضل و کرم سُلطان  دین ، ایمان دِل ، جانانِ جان، برہانِ تن شمس  الضحیٰ ، بدرالدُجیٰ ، صدرالعلےٰ ، کہف  الاُمم زینِ  فلک ، زیب ملک ، ذخرالزمان ، فخرالزمن امی  لقب ، مکی نسب، یثرب مکان، بطحٰی حرم شاہ  شہاں، جانِ جہاں، خیلش ملک ، تختش فلک تیغش  قضاءتیرش قدر، جوزاکمر، شعریٰ علم خواہد  چو قہرش در زماں از جا ردو برپا شود عصر  فنا، قصرِبنا ، شانِ وجودِ آں عدم تا  عزم و جزمش کرد رو۲ شُد حال او از  نصرحک ، باخسرخم از فتح فک باکسر ضم گراو  نہ بودے کے شُدے موجود ہر شان وصور جِن  و بشر ، شمس و قمر ، ارضِ و سما، لوح و قَلم ہر  نص اعجازش گواہ، ہر شے ز ماہی تابہ ماہ ظبے  حجر، زبِ شجر، شق القمر ، فک الظلم جُزاو  کرا از انبیاء،گشت این نوا از حق عطا معراجِ  اودر لا مکان ، محتاجِ اوہر بیش و کم ہرشانِ  او در قربِ حق از انبیاءبردہ سبق اعجاز  ہم اکرام ہم انجام ہم ، آغاز ہم تا  نوٗرِ شرعش شُد مُبین ، مفقوٗد گشت از ہر  زمین جورو  جفا ، شوروشقا، رنج و دغا، درد و الم در  دورِ آں خیرالبشر، آفاق راشُد جلوہ گر جُرِ  ملِل، رفع ذلل ، نصرِ صمد ، کسرے صنم در  خدمتش اہلِ سماہم انس و جاں، ہم انبیائ دِل  بر حُنین کف ہر جبین رو بر زمین سر برقدم ہستند  جمع مُرسلین از رۅے قدرش شرمگین آدمؑ  سرافگن ، نوح ؑ تر،موسیٰؑ غریق عیسیٰؑ  ندم داوودؑ  قوالِ برش ، بر در سُلیمانؑ چاکرش یوسُفؑ  غلامِ کمترش ،یونسؑ کم تر از خدم نازم  بہ نامِ مُصطفیٰ کِزوے بہر شاہ و گدا تن  را تُواں، جاں رابقاءدِل را صفا ، سر راسلم گردد  بدل از نامِ او باراحت و عیش و طرب رنج  و محن، فنج و فتِن، سنج و حزن اندوہ و غم از  نامِ او ، ازجامِ او، از نامہ # ¿  و  پیغامِ
او غایب  کرب ، عاقب طرب ، روشن عرب، گُلشن عجم طٰہٰ  نشانِ مقصدش یٰسین خطابِ امجدش درشانِ  ابروے و قدش، نازِل شُدہ نون وقلم نوشِ  لبش، جوشِ دِلش، دوش نتش ، ہوشِ منش شورِ  زماں، سوزِجہاں ، طورِ عیان، نورِ قدم بالعلِ  لب، باماہ رخ، بانوٗر بَر، باموئے تر کانِ  نِگین، مہرِ مُبین، صُبح یقین، شام ہمم چشم  و قدو روئے و لبش ، نادیدہ رفت زلُطفِ آں نرگس  رخش ، سرو ارزوش، گُل در عرق مُل در سدم کٲشُر :- زٲویُل  کمر ، ٲویُل بدن ، شوقس چھُ پن ، ذوقس چمن یادُک  سنٮ۪ر ، رادُک تھزر فرشس چھُ کٕن ، عرشس  چھُ تھَم نورُک  بدن ، طورُک وطن ، سومبرِتھ سخن، امرٮ۪تھ  چھکن مِترس  چھُ سَتھ شِسترس چھُ لتَھ، خٲرس چھُ وَتھ  ،شرس چھُ سم غیرت  پنُن مٲرِتھ یِمہ، ژھٲرِتھ وتے، آرُت  ہٮ۪مہ چٲرِتھ  بُمہ، مٲرِتھ غمہ، لٲرِتھ یِمہ، دٲرتھ  ہلم روزُم  وَنے ، بوزم کنَے ، سۅکھ تے گِلے ، دۅکھ  تے وِلَے زَر  چھُم وۅندے تھر چھم کندے ، ورشن بٮ۪ہم،  درشُن دِتم ٭ فارسی :- دردِ  دِلش ،جامِ غمش، دارد نصیب از .... ۳ راح  و رجب ، عیش و طرب ، سازونوا ، نازو نعم در  پیشِ ابوابش بسے، ہست از گدا کمتر کسے خاقانِ  چین، سُلطان رے ، کسریٰ وکے، ضحاک وجم ہر  دوستدارانش رجب ، گردید فرض از فضلِ رب ذوق  لِقا ، دارالبقائ، قصرِ جنان، باغِ اِرَم اعدائے  دینش را بود، بے شک نصیب از .... ۴ روئے  سیاہ ، راے تباہ، حالِ بدو خالِ دِژم در  ہر دو عالم حاسدش ، و حاسِد یاران او خوارو  خجل ، زارو زبوں ، نحس و نجس ، بیس و بہم یارانِ  خاص مصطفی چار اند اربابِ صفا بے  گُفتگو ، بے شُبہ ریب ، بے شکِ وظن بے کیف  و کم ابنِ  قحافہ است عمرؓ ، عثمانؓ، عفوان علیؓ آنِ  وِلا، جانِ عُلا شانِ حیا کانِ حلم صدق  و صفا، عدل و وفا ، شرم و حیا ، جود و سخا ایں  چار ارکان جا بہ جا مستنضراست و معتنم اصحاب  و آل مصطفی ہستند جُملہ مجتبیٰ والا  نسب ، اعلیٰ حسب ، منیوشمم، نیکو شیم عربی :- یا  معشراخیر الرسل اطوار کم خیرالسبل مِنکم  لنا خیرالنزل انتم مصابیح الظلم العیش  حقا عیشکم انا فتحنا جیشکم الدین  و الدنیا لکم فاسنصرونا باالحشم انتم  معاریج اللقا فہا مدرایج البقائ اَل # ± غم  بہ
مَن مُتَقٰی اکرمِ بہ من مُعتصم اُنظُر  اِلیٰ اہل الورا وافتح لنا باب الہدیٰ واشفع  غرا فیما عدا عنا مِن # ±  اثام  المَظم اِنّ  الھُدیٰ قد غرنا من بعد ماقد سَرنا واکشف  بلُطفِک ضرنا یا من بَہ دفع الالم یافَر ة  البصار
نا  یا  سر ة  اسرار
نا بافضل  عُدا سخارنا اِنا ورد نافی السقم فارسی :- یا  سیدی و الشمس روٗ یا جیّد و لیل مو یا  ماحی # ¿  جرم  و
ہفَو، یا شافع جمعِ اُمم بر  حالِ ما بے چارگاں، ورتیہ غم آوار گان بنگر  زِ بَس لطف و عطا ، مہرو وفا فیضِ اُمّم از  مانمے آید بجا ، جُزشین عین وافترائ جُز  عجب و بہتان و ریا، تقصیر وکُفران و ستم رہگذُر  از تقصیرات ما ،بکشائے ہرحاجاتِ ما دستِ  دُعا چشمِ کرم، فضل رجا بابِ نعم تُرکی :- سن  سَن اول کرست کچی حقدر سنکا یر یوغچی رحمت  سنکا ای بولچی ، کب کُب اخص دِن ہم اعم سن  من اولنغ نامور ،تنکری سنگ چام عفوٗ تر یارغ  چمن ہرنیچہ بزقز کرندن ہم بیش وکسم شمع  جمالنک یار توب از ساوتنگری نکنک از قوت کینک  برافنک دن قبوت معراج شامی یکدرم ننگا  چو حقدن پستار السنک کر فلسنک نظر  امت  لرنک حقیدہ بر محشر کہ بخشے برم پنجٲبی :- اے  خواجہ # ¿  ہر  دوسرا
مُجھ کو تیرا ہی آسرا سب  کو تُہی سرکارن مرا رب کے آگے حقکے قسم لولاک  کے لحان میں افلاک جیتا آن میں تج  شان کان فرقان میں نازل ہوا سب کوچ مژم تیرا  محبت کار میں جان میں۵ ............ تج  باغ .... ۶ .... دِل  میں جنون ہے دَم بہ دَم یارحمت  اللعالمین پیارانبی ہے حق کے تئیں پیارا  نبی تج ہن نہیں ماتا پتا چلتا درم فارسی :- نبود  سعادت را اماں از دستِ ایں بد گوہراں جُز  لُطفِ تو جُز عفو تو ، جُز فضلِ تو اے
محتشم یارب  شود روزیکہ من ، از جذبہ # ¿  شوقِ  درش خیزم  بدل آیم بہ جان ،پویم بسر راہ حَرم از  مرقدت یا ہم شرف گردم بگردِش ہر طرف لبیک  زَن غلغل فگن ،فریاد کُن در ہرقدم از  چشمِ و مو روبم درش، سایم پس از بوسہ برش روح  وتن و جان و جگر، پشت و سر و روے وشکم گویم  بصد عجزو بیان، کای شمع روئے مہربان شمع  ہدا، جمع عطا ، دہش و سخا، بحرِ کرم درمن  نگر برمن گُذر، دادم بِدہ شادم بکُن یا  مجتبیٰ یا مصطفی یا با حشم یا محترم شُد  در ہوا عمرم تلف ،اکنوں نماند اصل ا بکف در  تن توان ، درجاں اماں در دِل سکون و دیدہ  نم ہم  زور ہم نفس دنی،ہم گرد شیطان رہزنی درماندہ  ام ، شرمندہ ام ،من بندہ ام زارودژم گردید  از فرط گناہ رویم سیاہ ،عالم تباہ دستم  بدہ ، پستم مکُن، شیطان زبردستم مکُن یا  ذالعلیٰ یا ذالولیٰ یاذالحیاءیا ذالکرم جُز  ذِکرِ نعتت اے سُلطانِ دین فکرم مبادا  برزمین روز  و شب ، شام و سحر اناً فاناً دم بدم بادالتحیات  و ثناءبر روحِ پاک مصطفی ہر  آل و اصحابش زما بر اہل بیتش مُلتزم ٭٭٭ نوٹ :- ۱  ۲  ۳  ۴  ۵  ۶  یِم
لفظ ہیکۍ نہٕ مے پٔرِتھ،  اوسبہٕ
تورُم نہٕ معنہ تہ فِکرِ،۔ تُرکی  تہٕ
پنجٲبۍ لفٕظ لیکھِم عٲن غٲن تِتھے  کٔنۍ
یِتھٕ کٔنۍ قلمی نسخس منزلیکھِتھ  چھِ۔ کٲشِرۍ  معراج نامہٕ تِمن  سارِنٕے زیٹھٮ۪ن کیو ژھۅٹٮ۪ن منظوٗمن  چھِ معراج نامہٕ ونان یِمن اندر
سیدالمرسلین  نبی کریم حضرتِ محمد مصطفی صلی اللہ علیہ  وسلم سُند معراجِ شریف تہٕ اَمِکۍ واقعات  بیان آسن سپٕدۍمٕتۍ۔ بے شمار دروٗدو سلام  ٲسِن بر ذاتِ حضرت خیرالانام یِمن  ہٕندوجودِ پاک کایناتُک موٗل تہٕ مُژ  چھُ۔عالمینن ہٕنز شوٗب چھُ تہٕ یِہُند  ذکرِ خیر باعِث سعادت تہٕ شفاعت چُھ۔  عالمٕچن مختلف زبانن اندر و وتھ نورِ  اسلام کہ ظہوٗرس یِنہٕ کہ وقتہٕ پٮ۪ٹھے  مدحِ رسولس سٍتۍ سٍتۍ معراج نامہٕ ونہٕ  نس ،لٮ۪کھنس ونہٕ ناونس تہٕ وکھناونس تہ  دس۔موٗلہٕ تلہٕ چھے سۅ کُلہُم شٲعری نعت  یتھ منز حضرت محمد عربی سٕندٮ۪ن کمالاتن  ،معجزاتن تہٕ وصفن ہُند ذکر خیر آسہ  تِہندِ
جلال و جمالُک شکل و شمٲیِلُک تہٕ  کلہُم
پٲٹھۍ سیرتِ پاک کٮ۪ن مختلف اَنہارن  تہٕ
وٮ۪وہارن ہُند بییہ مٲرۍ منزرُک  سٮ۪ٹھاہ
شوٗژِ شانہ ِ مگر غُلو ورٲے تذکرٕ  سپُدمُت
آسہ۔ شٲعری منز چھُ باضے باضے  غلو
تہ یوان تہٕ مالایٲنی تہ اوَے چھے  نعت
گویی زبردس احتیاط منگان ۔چھُنا وننہٕ  آمُت
باخدا دیوانہٕ باش و بامحمد ہوشیار  ۔ییمِس پایہ بٔڈِس پیغمبرس رب ِ الجلیل  تعریف تہٕ توصیف فرماواں چھِ تہٕ یہندِ  لولہٕ تہ سورُے پٲدٕ کرنہٕ آویہ موجود  چھُ۔ تمہ ذاتِ اقدسٕکۍ تعریف کرنہٕ وِزِ  ہے اِنسانن ہٕنز زٮ۪و کلہ ، قلم لرزِ تہٕ  وٲنِج وُپھِ تٲجِب چھُنہٕ کینہہ ۔و وں  ییلہ معراجِ شریفس یتھ متعلق باونہٕ  آمُت چھُ زِ "" بود معراج تاجِ معجزاتش ""  محدوٗد
تہٕ عٲجِز اِنسٲنی عقلہ ہٕندِ  زورٕ
شعرن منز باوَتھ کرٕنۍ آسہ۔شٲعر  ہے
کمال کرِ تہٕ کوتاہ ! تہ  کیازِ
سرِ ساوِرُک تہٕ خۅش یِوٕنہ حٲرتُک  یہ
عالم چھُ سُہ یور عقلہ ، فِکرِ تہٕ  ظۅنس
کانہہ پِلو چُھنہٕ۔ اماپوز اَمہ  مجبوریہ
۔ ٹھرِ تہٕ اَٹکاوٕ باوجود  تہ
چھِ حضرت رسول رحمت خاتمِ النبین صلی  اللہ
علیہ وسلم سٕندۍ حُبّن ،لولن تہٕ  امارَن
دُنۍیہٕکۍ بہترین دماغ نعت تہٕ  معراج
نامہٕ لٮ۪کھٕ ناو نٲوۍ مٕتۍ ۔نعت  ییلہ
مدح رسول چھُ معراج نامن منزتہ  چُھ
عظمت رسول اکرم بیان سپدان ۔ اَتھ  سِرسٲوۍ
عظیم تہٕ لامثال افلاکن ہٕندِس  تہٕ
عرشِ مجید کِس عزت تہٕ عظمت وٲلِس  سٲلس
دوران عظمت کٮ۪ن کمن کمن مقاماتن  پٮ۪ٹھ
نیوٗ حضرت رسول کریمن تشریف،انبیائے  کرام
کمہ اشتیاقہٕ ٲسۍ تِمن انتظارس ،  عرش
تہٕ فرشس کیُتھ پٲراو اوس آمُت کرنہٕ۔  اَمہ
کلہُم صوٗرتِ حالُک بیان نَے نعت  چھُ
تہٕ اَدٕ کیا چھُ؟ یہ
چھے وکھرٕکتَھ زِ شعر زٲژ رٔنگۍ ییہ اَتھ  معراج
نامہٕ وننہٕ۔ کٲشِر زبٲنۍ منز  وَننہٕ
آمٕتۍ اَلہٕ پلہٕ سٲری معراج نامہٕ  چھِ
وژن۔سارنٕے یِتھٮ۪ن وژنن منز چھِ ژور  مِصرعہٕ
وٲلۍ بندتہٕ پرٮ۪تھ کُنہ بندس  چھُ
ترییو مِصرعو پتہٕ کنُے ووجہ مصرعہٕ،  وۅں
گو و تعشوقہٕ وژنو مقابلہٕ چھِ اَمہ  قبیلٕکۍ
سٲری وژَن ژھۅچَن بحرن منز وننہٕ  آمٕتۍ۔اَمہ
گاچِکۍ وژَن یِمن ہُند موضوع  تہٕ
مواد معراج شریف تہٕ اَمِکۍ واقعات  چھِ
اکثر صوٗفیانہٕ مجلسن منز تہ گٮ۪ونہٕ  یوان
تہٕ کامٮ۪ن کارن دوران تہ مثالے  نٮ۪ند
کالس ، گۅڈٕ رٔوۍ کالس بیترِ منز۔  یِمن
وژنن منز سمٲجی ، سیٲسی یا عشقیہ  واقہٕ
بیان سپدۍمٕتۍ چھِ تِم چھِ مختلف  موقن
پٮ۪ٹھ گٮ۪ونہٕ یِنہٕ علاوٕ دہر ٹھسَس  پٮ۪ٹھ
لڈی شاہ رٔنگۍ تہ وکھناونہٕ یوان۔  دراصل چھُ یِمن وژنُن ہُند گرُت تہٕ آرُت  یوٗت ژھوٹ تہٕ لۅتہٕ وٲے زِ یِم ہٮ۪کن  کُنہ تہ شایہ تہٕ کُنہ تہ موقس پٮ۪ٹھ  گٮ۪ونہٕ یِتھ۔ اماپوز یَتھ یَتھ وژنس  معراجِ شریف تہٕ اَمِکۍ واقعات موضوع  تہٕ مواد رٔنگۍ باگہ آیہ تمہ سعادتہٕ  سٍتۍہُرٮ۪و تَتھ بوش۔ کٲشِر زبٲنۍ ہُند  اکھ تہٕ معراج نامہٕ چھُنہٕ تَتھ شعرٕ  زٲژ منز وننہٕ آمُت یتھ اصطلاحس منز مثنوی  ونان چھِ۔ یِمن وژنن منز معراجِ شریف بیان  سپُدمُت چھُ تِمن ہٕندٮ۪ن بندن ہٕنز گرند  چھنہٕ گٔنڈِتھ۔ کٲشرِ  زبٲنۍ منزچھِ نُندٕ بانٮ۪ن نعتن سٍتۍ  سٍتۍ معراج نامہٕ ونہٕ نٕچ روایتھ سٮ۪ٹھاہ  قدیم۔ محمود گٲمیِس برونہہ چھُ میر عبداللہ  بیہقی سُند ناو بڈٕ اہم۔اَوٕ کِنۍ زِ تمٔۍ  کٔر پننہ شٲعری منز دین اسلام تہٕ اَمہ  کٮ۪ن مختلف موضوعاتن ہٕنز مختلف شعر زٲژن  منز باوَتھ ، گۅڈنچہ لٹہ کٔرِن بییو  زبانو پٮ۪ٹھٕ قصہٕ ترجمہٕ ۔مثنوی نگٲری  تُلُن محمودس برونہہ دَس۔ اگرمحمود  گٲمی سُند مرن سنہٕ 1855 ءدُرس  مانو تیلہ چھُ سُہ میر عبداللہ بیہقی  یَس ( سال  وفات 1807 ئ ) پتہٕ  ارتٲجی
وُہرۍ ییمہ عالمہٕ گژھان ۔ دراصل چھِ میر عبداللہ سٕندِ دٔسۍ فارسی  زبٲنۍپٮ۪ٹھ ترجمہٕ کٲری ، حکایت نگٲری،  مثنوی نگٲری تہٕ دینی مسلن ہٕنز سیود سادٕ  باوَتھ کٲری ہٕنز مالہٕ پھۅلنہٕ ہٮ۪وان  یٔہے عمل چھے محمود گٲمیِس تاں واتاں  واتاں یہ دٔپۍ زِ تہ گاشہٕ مندیُن پراوان  ۔ میرعبداللہ بیہقی سٕنز شٲعری چھنہٕ  کانہہ
تھٔز تخلیقی شٲعری بلکہ چھے سۅ  دینی تہٕ عقیدتی خیالن ہٕنز سیود سادٕ  تہٕ باضے جایَن اوگرٕ تھوگرٕمنظوٗم باوَتھ  ۔ میر  عبداللہ بیہقی سُند معراج نامہٕ چھُ  ژۅیتٲجہن ژُ مِصرل بندن ہُند، پرٮ۪تھ  بندُک ووجہ مصرعہٕ چُھس "" صلی اللّٰہ علی  النبی "" شعرن ہُند کُل تعداد چُھس 228 ،  اماپوز
معراجِ شریفٕکۍ واقعات چھِ فقط  اکھ
ہتھ دۅیتٕر ہن شعرٕنٕے منز باونہٕ  آمٕتۍ،
شعر ہتھاہ چُھنہٕ سیدِسیود معراج  شریف
کٮ۪ن واقعاتن سٍتۍواٹھ تھاوان۔ یِمن  منز
چھُ شٲعرن پننہ انکسٲری ہُند ، غم  قیامتُک
تہٕ باقٕے یِتھِ نٕے معاملاتن  ہُند
ذِکر کورمُت اکھ واقعہ تہ چھُ بیان  آمُت
کرنہٕ یُس آنحضوٗرصلی اللہ علیہ  وسلمن
ہٕندِ معراج شریف پٮ۪ٹھٕ پھیرِتھ  تشریف
اننہٕ پتہٕ ظہور پذیر سپدان چھُ  تہٕ
اَکھ یہودی چھُ کلمہٕ پران۔ دراصل چھُنہٕ میر عبداللہ شعرو شاعری ہٕندِ فنک  کمال نہٕ پراوُن یژھان تہٕ نہٕ ہاوُن۔  سُہ چھُ عام ان پر کٲشرٮ۪ن سیود سادٕ تہٕ  عام فہم زبٲنۍ منز دین تہٕ دینٕکۍ مسلہٕ  سمجھاوان تہٕ یِتھٕ پٲٹھۍ اَجر و ثوابُک  توقع کران ۔ یہ کتَھ چھِ سٲری زانان زِشٲعری  چھے تخلیقی عمل، یَتھ منز مُشٲہدس تہٕ  تخیُلہٕ کِس وُپھٕ وارس زبردُس عمل دخل  چھُ۔ اماپوز دینی موضوعن ہٕنزِ باؤژ  دوران چھے تھزِ خیال آفرینی تہٕ تخیُلہٕ  چہ جولٲنی روٹہٕ گژھنٕچہ کینہہ مجبورۍ  یہ تہ بُتھِ یوان۔ پٮ۪ٹھٕ معراج شریف  ہیوٗ معجزہ لامثال بیان کرنہٕ وِزِ چھنہٕ  یِمن چیزن ہٕنزگنجٲیشی روزان ۔ہرگاہے  کُنہ کُنہ تخلیقی عملہ تہٕ پیکر ترٲشی  خٲطرٕ موقعہٕ میلہٕ تہ،تمہ وِزِ گژھہ  کانہہ قادرالکلام سخنور آسُن۔ ییمِس  استعارٲتی شعرٕ زبان ورتاونس ،پیکرترٲشی  اِبہام تہٕ ایہام پٲدٕ کرنس تہٕ مختلف  صنعژ بارسس انہٕ نَس پٮ۪ٹھ وۅستادانہٕ  دسگاہ آسہ مثالے فارسی زبٲنۍ ہُند نظٲمی  ، گنجوی تہٕ عبدالرحمان جامی۔ میر عبداللہ  بیہقی
سُند شعر مِزازٕ چھُ بیون تہٕ بدوٗن۔  سُہ
چھُ اکھ تیتُھ ڈِکشن پٲدٕ کران ییتہ  اَندٕ
وند سادگی ، سٮ۪زر تہٕ شوٗزَر چھُ۔  تسُند
کانہہ شعر چھُنہٕ بسیار جہژل، سُہ  یہ
ونان چھُ تہ چھُ بوزن وٲلِس پوٗرِ  پوٗر
پلہ پٮ۪وان ، تمٔۍ نہ چھِ استعار  ورتٲوۍمٕتۍ
تہٕ تشبیہہ ژھارٕ مژٕ تہٕ نَہ  پیکر
تھُرۍ مٕتۍ۔ شاید چھِنہٕ تسٕندۍ  موضوع
یِمن چیزن ہٕندۍتقاضہٕ کران۔  تسُند
سیود سادٕ لہجہ چھُ بوزن وٲلِس  فورن
متٲثر کٔرِتھ آوٕراوان۔ انسان چھُ  سوت
سوت تہٕ لوت لوت مگر روٲنی دار مِصرعو  سٍتۍ
اندر ۍ أندری باؤژ ہُند ہر تر  محسوٗس
کران ۔ اَمہ شعرٕ لہجٕچ مثال چھُ  تسُند
معراج نامہٕ۔ یتھ منز واقعاتن  ہٕندِٮ۪ن
تفصیلاتن کُن زیادٕ دیان دِنے  آمُت
چھُنہٕ۔ اَتھ منز بیان کرنہٕ آمتٮ۪ن  واقعاتن
ہٕنز ژھۅٹرن چھےے یِتھٕ پٲٹھۍ ۔ "" آنحضورن  ہٕندِ
نبووتٕکۍ باہ ؤری ٲسۍ مکمل  سپدٕۍمٕتۍ،
ماہ رجبُک اوس شتہٕ وُہم  تٲریخ
، رٲژ ہٕندِس گۅڈنکِس پہرس منز گوو  حضرت
جبرئیلؑ امین حضوٗر اقدسس نِشہ  بُراق
ہٮ۪تھ حٲضِر تہٕ عرض کورُکھ ،حضرت  تۅہہ
چھُ حضرت رب العالمینن سال کورمُت  ، آنحضور سپٕدۍ بُراقس سوار، وٲتۍ مسجدِ  اقصیٰ ۔ییتہ سٲری انبیائے کرامؑ انتظارس  ٲسۍ۔ سارِوٕے کٔر نماز ادا۔ پیشو ا سپدُکھ  نبی آخر الزمان پتہٕ کھٔتۍ زَمُردچہ  ہیرِ تہٕ افلاکن ہٕندِس سٲلس دوران سپدُکھ  واریہن انبیائے کرامن سٍتۍ ملاقاتھ۔ سدر ة  الُنتہیٰ
وٲتِتھ آکھ رف رف پیش کرنہٕ ۔  اتہ
اور ہیوک نہٕ جبرئل تہٕ بُراق گٔژِھتھ۔  اَتی
پٮ۪ٹھٕ وٲتۍعرش اعلیٰ ہس پٮ۪ٹھ ییتہ  عاشقس
تہٕ معشوقس ما بین راز و نیاز سپُد  أتی
آو اُمتہٕ خٲطرٕ گۅڈٕ پانژٕہن تہٕ  پتہٕ
پانژَن روزانہٕ نمازن ہُند حُکم۔  ماہ
رمضان سپُد فرض "" ۔ کتَھ  چھے صاف زِ میر عبداللہ سُند وٲحد مقصد  چھُ تبلیغ تہٕ تفہیم دین نَہ زِ شٲعرانہٕ  ہُنر مندی ہاوٕنۍ  معراج  رسول اللہ بوزتہٕ  ونی میر عبداللہ چھُے  سارٮ۪ن تِہُند پناہ صلی  اللّٰہ علی النّبی شتوہم  ماہ رجب بود  خوفتن در اوّل شب آو  جبریل باصد ادب صلی  اللّٰہ علی النّبی باہ  ؤری نبووتس گٔیہ
ییلے آنحضرتس نوٗرٕ  گاہ پیوو شش جہاتس صلی  اللّٰہ علی النّبی دوپُے  ربن ژے پٮ۪ٹھ سلام  ہیور  کھٔسِن خیرالانام اون  مے براق کیا خۅش خرام صلی  اللّٰہ علی النّبی ییلہ  نبی سپٕنۍ سوار گوو  تہٕ اقصیٰ ہیوتن قرار  انبیا  ٲسۍ در انتظار صلی  اللّٰہ علی النّبی زُمردٕچ  تہٕ سونٕچ ہیر برونٹھ  آیکھ تہٕ کھٔتۍ سوار گٔیہ
کھٔسِتھ تاباں چوماہ صلی  اللّٰہ علی النّبی ییلہ  ووتُے سُہ زیر فلک اوس  دربان تتہ اکھ ملک اوس  اسماعیلسؑ ہیوٗ سُہ اکھ صلی  اللّٰہ علی النّبی اوس  آدم بہتھ تتے یا  نبی ژٕ اوسُکھ کتے جان  وندے چانی وتے صلی  اللّٰہ علی النّبی ( معراج  نامہ
از میر عبداللہ بیہقی ) امی  قبیلُک معراج نامہ چھُ کٲشِر زبٲنۍ ہٕندۍ  مشہوٗر بسیار گوتہٕ بسیار پاسل شٲعِر  محمود گٲمی یَن تہ لیوٗکھمُت۔ تسٕندِس  اَتھ عقیدتی منظوٗمس چھِ ستَتھ ژُ مِصری  بند ۔پرٮ۪تھ کُنہ بندُک ووجہ مِصرعہٕ  چُھس : "" صلی  اللّٰہ
عَلَی # ± کَ  یَا
رَسُولُ اللّٰہ "" اَمہ  کٮ۪ن شعرن ہٕنز گرند چھے ترے ہتھ تہٕ ٲٹھن  شعرن تام واتان ۔اَتھ منزچھِ واقعات ہنا  تفصیلہٕ سان بیان آمٕتۍ کرنہٕ۔ اَمہ  باوجود چھَنہٕ اَتھ منز کانہہ تھٮ۪کٕنۍ  لایق فنی خوبی نظرِ گژھان۔ یہ تہ چھُ  واقعاتن ہُند سید سیود بیان۔محمودن تہ  چھُ یہ ثواب تہٕ اجر حٲصِل سپدنکہ امارٕ  تہٕ طمہہ مۅکھٕ لیوٗکھمُت۔ حالانکہ اوسط  سوتھرکِس اتھ منظومَس منز یُس سِر ساوِرُک  تھٔتھرل ماحول وۅتلاونہٕ یُن گوژھ سُہ  چھُنہٕ وۅتلیومتُے۔ موضوع تہٕ موادکہ  حوالہٕ یۅسہٕ وُپھٕ وٲری تہٕ وُژھٕ وٲری  اتہ نظر گژھٕنۍ گٔژھ سۅچھنہٕ کُنَے ۔  محمودن چھِنہٕ اتہ شٲعرانہٕ ول  ورتٲوۍمٕتۍ۔ دراصل یہ کینژھاہ تمٔۍ  پورمُت اوس یا بوٗزمُت اوس ۔تی بووُن  سیّدِسیود۔تتَھ ہیوکُن نہٕ ژینمتہ یا  سٔرۍمتہ تجربٕکۍ پٲٹھۍ شعرٕ وردن لٲگِتھ۔  باسان چھُ تمٔۍ تہ چھُ اَتھ ٲولِس مقدس  موضوعس تہٕ اَمہ کٮ۪ن متعلقاتن پھٔرۍ  پھاہ تہٕ تخیّل چہ کوندِ منز پَین جوش  دِنُک جُرتھ کرُن ننہٕ وورُے شمشیر دارِ  پیٹھۍ پکہٕ نَس برابر بلکہ تمہ کھۅتہٕ  تہ
مُشکل زونمُت ، اوے کیا زَن مۅلانکون  ہیکہ
اتھ وژنس سپدِتھ ،البتہٕ وارٕیہن  جاین
چھُ سُہ خبر کیا زِ ، اتھ منظومس  منزاوسط
درجچہ شٲعری ہٕندِ سوتھرِ پٮ۪ٹھٕ  تہٕ
بۅن وسان ۔ہرگاہ کُنہ ساتہٕ تشبیہہ  ورتاوان
تہ چھُ تتہ تہ چھس رِکٕنۍ  گژھان  حمدتس  ییمۍ پٲدٕ کٔرۍ انبیائ تِمن  منز ژورُن رسولِ خدا تس  پتہٕ تہندٮ۪ن ژورن یارن صلی  اللّٰہ علیک یا رسول اللہ ( دۅن  شعرن
چھِ قٲفیہ رلان تہٕ ترییمِس نہٕ  کہیں ) ژوٗرمِس  فلکس کھٔتۍ توشن نوٗرٕ  تہندِ آفتاب گو روشن عاشقی  کٔرٕس تتہ پمپوشن صلی  اللّٰہ علی النّبی ( ترییم  مِصرٕ
عہ چھُ بتس منززنتہٕ دٔنز دانہٕ ) سَتھ  ساس ملٲیِک برونٹھٕ آمٕتۍ نوٗرٕکۍ  خان چھِکھ پٲراوۍمٕتۍ ژیے  بییہ چانٮ۪ن یارن کِتۍ صلی  اللّٰہ علی النّبی تورٕ  دراو از زبانِ قدرت یی السلام  علیک ایہُاالنّبی سوٗزمے  رحمت برکت ژیے صلی  اللّٰہ علیک یا رسول اللہ ووتھ  تورٕ عرشہ کو ت خۅش سپُن جبریلن  تس تعریف وون ژوٗرۍمِس  فلکس پٮ۪ٹھ واتہٕ وُن صلی  اللّٰہ علیک یا رسول اللہ ( ناقِص  قٲفیہ
بٔندی ) اماپوز  قٲری سٕنزِ ذہنی آورن کٲری خٲطرٕ چھُ  محمودن حُبِ رسول تہٕ تِہُند شفیع  المذنبین آسُن تہٕ اَتھ مقدس تہٕ مُحترم  جذبس تہٕ احساسس پزنہٕ پٲٹھۍ باوَتھ  کٔرمٕژ ، اکثر شعر چھِ سادٕ تہٕ اَمہ  سادگی سٍتۍ چھُ ذِکر رسول کرنہٕ وِزِ  تعظیم تہٕ تکریم یٔژ پٲٹھۍ رچھنہٕ آمُت  دوپ  نس یا رسول کیا آکھ ہٮ۪تھ دوپ  نس یا اللہ غمِ اُمت اُمتس  کر تہٕ مے مغفرت صلی  اللّٰہ علیک یا رسول اللّٰہ دوٗرِ  اوس تتہ اَدٕ قاب و قوسین رگہ  سُنمب دوٗرٮ۪ر اوس مابین سورُے  سپُد تتہ عین الیقین صلی  اللّٰہ علیک یا رسول اللّٰہ وننہٕ  چھُ یوان زِ کانہہ سِری شٲعرٕے چھُ  موضوعاتن تہٕ موادٕچ دِلچسپ تہٕ پٔز  بلکہ وَنو جنیون Genuine شعرٕ  باوَتھ
کٔرِتھ ہٮ۪کان یہ خیال تہٕ راے  چھِ
سانٮ۪و کٔہۍ یاہ صوفی شٲعرو صحی ثٲبت  کٔرمٕژ۔
اَمِچ مثال چھِ وہاب کھار ، شمس  فقیر
تہٕ اسد پرے ہوٮ۪ن صوٗفی شٲعرن  ہٕندۍ
ؤنۍ مٕتۍ معراج نامہٕ۔ نی تون وہاب  کھارُن
معراج نامہٕ تہٕ اَتھ چھِ کُل بِل  پانژٕ
وَنزٕہے ( 55) شعر  مگر یِمو شعرو چھُ اَکھ تھٔتھرل وۅسہٕ  درۅسہٕ وول تہٕ وُپھل وال سری ماحول  وۅتلوومُت ۔عاشقن چھُ معشوقس سال کورمُت  ۔ فرشس تہٕ عرشس چھُ پٲراو سپدان ، رازن  چھِ
ٹھانہٕ ؤتھۍ گژھن وٲلۍ بے حد  سِرسٲوۍشبانہٕ
محفلہ منز چھِ عاشقس تہٕ  معشوقس
درمیان راز ونیا ز چہ کتھٕ سپدن  واجنہ
، صوٗفی شٲعرن نِش چھُ ظُلمتٕے  نوٗر۔
سیاہ تہٕ سیاہی چھِ صوٗفین ہٕندۍ  زٕ
اہم اصطلاح ، معراج شریف چھُ رٲژ منز  سپدان۔
اماپوز یہ چھُ سیٲہی تہندِ خٲطرٕ  یِم
غٲفل محوِ خواب چھِ ۔یۅہے چھُ سُہ  ویلہٕ
ییلہ کایناتن ہٕندۍ زروزرات ،ارض  و
سماوات نوٗرٕ سٔرۍ سپدان چھِ۔ فرشس  پٮ۪ٹھ
تہ چھِ انبیائے کرامؑ استقبالہٕ  خٲطرٕ
پراران تہٕ فلکن پٮ۪ٹھ انبیائے  کرام
تہ تہٕ فرشتہٕ تہ، پانہٕ چھُ رب  الجلیل
انتظارس۔ نبی کریمو نیوٗ معراجِ  شریف
خٲطرٕ بہ جسد تشریف۔ اماپوز اَمیُک  سِرساوٮ۪ر
، اَمیُک تقدیس ، نوزکی اَمہ  کٮ۪ن
واقعاتن ہُندظہور پذیر سپدُن چھُ  تاقیامت
عظیم ترین تہٕ لامثال سِرسٲوۍ  واقعہ۔
معراجِ شریف ہوس نوزک تہٕ عقلہ  ہٕندٮ۪و
حدو گژھنہٕ گٔژِھتھ موضوعس تحت  یِنہٕ
وٲلۍ واقعات بیان کرنہٕ خٲطرٕ بلکہ وَنو شٲعرانہٕ باؤژ کٲری خٲطرٕ چھَنہٕ  مُروجہ اسطوٗرن تہٕ استعارن ہٕندِ ورتاوٕچ  گنجٲیش آسان۔اوے چھِ صوٗفی شٲعر یِمن  ہٕنز شعرٕ زبان،غٲر صوٗفی شٲعرن ہٕنز  زبٲنۍنِش واریاہس حدس تام مختلف آسان  چھے۔ سری تجربات زیادٕ رٕتۍ پٲٹھۍ بٲوِتھ  ہٮ۪کان۔ یہ چھے بیاکھ کتَھ زِ یِمن لوٗکن  نہٕ یِمن تجربن ہُند واوٕے زانہہ ڈولمُت  آسہ تِمن چھِ یِتھۍ شعر محض پرژھٕ باسان  تہٕ پلہ چھُکھ نہٕ کینہہ پٮ۪وان۔ وہاب  کھار ( وفات 1912 ئ ) سٕندِس  اَتھ معراج نامَس منزچھُ آورن کٲری ہُند  تیوٗت زور زِ قٲری یا بوزُن وول چھُ زنتہٕ  پانہٕ وُپھ تُلِتھ سٲری واقعات چشمو  وُچھان ۔زنتہٕ سُہ واقعاتن ہٕندِظہور پذیر
سپدنہٕ وِزِ حٲضر آسان چھُ۔ اَتہ  چھُ
واوُک ہیوٗ ؤژھ تہٕ بانبرُن۔معراجُک  مہرازٕ
حضرتِ تاجدارِ دو عالم صلی اللہ  علیہ
وسلم چھِ معراجس نیران۔ کایناتس منز  چھُ
زنتہٕ اکھ ہلچل پٲدٕ سپدان۔ وۅسہٕ  درۅس
چھے ییژ زِ پرٮ۪تھ کانہہ تہٕ پرٮ۪تھ  کینہہ
چھُ استقبالچہ تیٲری سٍتۍ آوُر  ۔یوٗت زِ حضرتِ جبرئلؑ چھِ بنان علمدار،  حضرت اِسرافیل ؑرکاب دار، حضرتِ میکایل  ؑ زینٕکۍ پٲراو کار تہٕ حضرتِ عزرائیلؑ  چوب
دار ! خوشی  ، شٲدۍ یانہٕ وُژھ ، بانبرُن ،پٲراو سکھراو  تہٕ
حٲرت ۔بُراق سُند حُلیہ تہٕ افلاکن  ہُند
سٲل چھُ اَکھ تٲجُب انگیز تہٕ حٲرتن  کرن
وول خۅش یِوُن ماحول۔ مرحبا چھُ سٲنِس  وہاب
کھارس زِسُہ چھُ یہ ماحول پنہٕ نِس  قٲرۍ
یَس وُچھِ ناوان تہ تہٕ ژینہٕ ناوان  تہ۔
وہاب کھار چھُ واوٕکۍ پٲٹھۍ پانہٕ  بانبرِ
منز، استقبالچہ تتھ عملہ سٍتۍ  آوُریتھ
منز عرش و فرشٕکۍتہٕ افلاکن ہٕندۍ  مٔکین
اَتھ سعادت تہٕ عظمت واجنہ عملہ  سٍتۍ
آوُرۍ چھِ۔ سُہ چھُ معراجہ خٲطرٕ  تشریف
نِنہٕ وٲلِس جانانہٕ پیغمبرِ کریمس  تشریف
نِنہٕ وِزِ رۅنہ رُمالہ سٍتۍ واو  کران
تہٕ أتھۍ خوشی آمیز ترپہ ترپہ  ہٕندِس
حالس منز اعلان کران زِ حضرت  تاجدارِ
دو عالم دراے معراجس ۔ شعرن ہٕنز  روٲنی
منزے چھُ اکھ رۅنہ وَزٕوُن تہٕ  واوٕ
کۍ پٲٹھۍ بانبریومُت سازُت تہ وزان  ۔ واقعاتن ہٕندۍ تفصیل تہ چھنہٕ اتہ  بلکہ افلاکن ہٕندِس سٲلِس دوران انبیائے  کرامن سٍتۍ سپدیمتہ مُلاقاتُک ذِکر تہ  چھُنہٕ اَتہ  کریو  رۅنہ رومالے واو تاجدار  سون معراجس دراو اَلسلامُ  علیکم تازٕ اخلاص ؤتھِو  حض پانس کٔرِو پٲراو تاجدار  سون معراجس دراو حضرتِ  جبریلؑ روٗد علمدار اسرافیلؑ  بہ پاے برکار میکایلنؑ  کور زین پٲراو تاجدار  سون معراجس دراو حضرتِ  عزرایل روٗد چوب دار ۂسۍ  تھَر براقس سَپٕز اظہار چشمہٕ  چھس رف رف یمبرزلہ چھاو تاجدار  سون معراجس دراو ترییمہ  اَسمانے پٮ۪ٹھ وُچھکھ ہیر پانس  ٲسۍ دپان اَسہ گوو ژیر دست  خۅد نگین تس بخشنہٕ آو تاجدار  سون معراجس دراو ژوٗرمہ  آسمانے ترٲوکھٕ نظر  سارِوٕے  وُچھِ ہے رۅپہٕ جانور سۅنہٕ  کانپھ ٲس تِمن خصلت کاو تاجدار  سون معراجس دراو پٍنژمہ  اَسمانے مَس ملرٮ۪ن ٲخر  زمانہٕ کٮ۪ن تی چاون عٲرفن  تہٕ عاشقن تی بٲگراو تاجدار  سون معراجس دراو شییمہ  آسمانے شینہٕ کۅہاہ مۅے  والس گٔنڈِتھ از درگاہ جانورا  بٔسِتھ در صحراو تاجدار  سون معراجس دراو سٔتۍمہ  آسمانے خۅطبہٕ ہیرا سیاہ  تخت پوش جاے گمراہ لانہایت  وُچھکھ کو ت بورُک چاو تاجدار  سون معراجس دراو یۅہے  حال چھُ شمس فقیر ( وفات 1901 ئ ) سٕندِ  معراج نامُک بلکہ چھُ تَتھ منز سِری  اظہار
زیادے کاڈ کٔڈِتھ گومُت۔ اَتھ  منظومس
چھِ صرف پانژٕ تٲجی شعر۔امیُک  صوٗفیانہٕ
طرزِ اظہار چھُ اَتھ اکھ چُس  ، خوبصورت تہٕ حیرت انگیز فن پارٕ  بناوان۔حٲرت تہٕ آورن کٲری چھِ زیادے  ہُران ییلہ صنعتِ تضاد وٲلۍ شعر نظرِ  گژھان چھِ۔ اَمیُک سورُے حُسن چھُ موٗلہٕ  تلہٕ تمہ لفظہٕ و وترِ تہٕ ترکیبہٕ  تھُریہ سٍتۍ بارسس آمُت۔ یۅسہٕ بہ ظٲہر  شعوٗری کو ششہ سٍتۍ سپدیمٕژ چھنہٕ۔  بلکہ أمِس وٲتِس پرٲتِس صوٗفی تہٕ صوٗفی  شٲعرٕ سٕنز ازلہٕ باگہ آمٕژِ ناگہٕ  وُزیہ سٍتۍ پٲدٕ چھِ گٲمٕژ۔ یِمہٕ لفظٕ  ملہٕ وَنہٕ تہٕ زیرِ نظر پیکر تہٕ شبیہہ  وٲلۍ شعر چھِ اَسہ ہوٮ۪ن عام ق #> ارین  ہٕندِ
خٲطرٕ محض پرژھٕ باسان۔ اماپوز یِم  چھِ
تِم اکٲیل تجربہٕ یمن تجربن کاے بخشنہٕ  خٲطرٕ
شمس فقیر س ہیوٗ معرفتہٕ موت صوٗفی  شٲعرٕے
آسُن گژھِ۔ صوٗفین تامَتھ چھِ  سیرِ
اسرارن ہٕنز باوَتھ پیر در پیر سینہٕ  بہ
سینہٕ سپدان روزان یِم چھِنہٕ ظٲہری  عٔلِمس
لٲرۍ یِم چھِ بٲطنٕکۍ طٲلب تہٕ  وتہٕ
گتھ۔ اوَے چھُنہٕ شمس فقیرنس معراج  نامس
منز تہ واقعاتن ہٕندِس بیانس کُن  خاص
ظۅن دِنہٕ آمُت ۔ بوزوے تہٕ یہ معراج  نامہٕ
چُھیی نہٕ بیان، یہ چھُ اکھ سِری  تجربہٕ
تہٕ أتھۍ سِری تجربس چھِ شعرٕ  وردَن
پٲرنہٕ آمُت۔ شعرٕ زٲژ کِنۍ چھُنہٕ  یہ
سانٮ۪ن روایتی معراج نامن نِش مختلف  ۔اتہ چھِ وہاب کھارنہ معراج نامٕکۍ  پٲٹھۍ وُپھٕ وٲری ،وُژھٕ وٲری ،حٲرٕتُک  تہٕ وۅسہٕ درۅسہ ہُندماحول وۅتلاونہٕ  آمُت۔ یِتھِ ماحولہٕ خٲطرٕ چھِ شعرن ہٕنز  روٲنی ضروری تہٕ شمس فقیرُن پرٮ۪تھ کانہہ  شعر چھُ روٲنی دار  دویمہ  آسمانے ترٲوٕکھ نظر ساروٕے  وُچھ ہے رۅپہٕ جانور عابِد  تہٕ زٲہد سٍتۍ عالمن ظہور
تمہ کُے چھُے دۅن عالمن تریمہ  اسمانے وُچھِکھ ترے ناگ ترٮ۪ن  اوس آب تے أکِس ناداغ تِم  زٕ ٲسۍ پانہٕ وٲنۍ آب بٲگران ظہور
تمہ کُے چھُے دۅن عالمن شییمہ  اَسمانے وُچھکھ دٔرۍیاو تتھ  منز ٲس پکان نوحؑ سٕنزناو پانہٕ  ٲس پکان کانہہ نہٕ واین ظہور
تمہ کُے چھُے دۅن عالمن سٔتۍمہ  اَسمانے وُچھکھ سَتھ باغ ستن  باغن اندر سَتھ ٲسۍ ناگ بیون  بیون جویَن لذتھ نیران ظہور
تمہ کُے چھُے دۅن عالمن ٲٹھۍ  مہ اسمانے وُچُھکھ ملکاہ کنو  کِنۍ پھل کھٮ۪وان بے انتہا دہانہٕ  کِنۍ اوسُے یوٗرۍ تراوان ظہور
تمہ کُے چھُے دۅن عالمن سدر ة  المنتہیٰ
کیا زبر مقام نہ  چھُ تتہ صُبح نہ چھُ تتہ شام نوٗرٕ  مشالہ ہٮ۪تھ حوٗرٕ ونہٕ وان ظہور
تمہ کُے چھُے دۅن عالمن شیٹھ  ترے ہتھ کتھٕ تِمو کرِ ظٲہر شیٹھ  ترے ہتھ کتھٕ تِمو کرِ بٲطن دوستس  کیا سنا وون دوستن ظہور
تمہ کُے چھُے دۅن عالمن ازلٕکۍ  گرٕ وٲلۍ ییلہ گرٕ آے نولچھ  نو ساس نَو ڈالہ آے معراج  کور ہے بیک ساتن ظہور
تمہ کُے چھُے دۅن عالمن صُبح  پھول سیر تِمو بوو یارَن اصحابن  سارِنٕے کِبارن سینہٕ  بہ سینہٕ ہووہے نِش صوٗفین ظہور
تمہ کُے چھُے دۅن عالمن یِتھے  پٲٹھۍچھِ اَسد پرے ( وفات 1916 ئ ) تہٕ  شاہ لسم سٕندۍ معراج نامہٕ تہ کٲشرِزبٲنۍہٕنز  ارزتھ۔ یم دۅنہٕ وے صاحِب ٲسۍ سٲنۍ ناودار  صوٗفی شٲعر۔معراج شریفس متعلق یہ کینژھاہ  تِمو پنہٕ نٮ۪ن مُرشِدن نِش تہٕ اسلافن  نِش بوزمُت اوس تہ چھُکھ صوٗفیانہٕ آیہ منظوٗم
کورمُت۔ باؤژ ہٕنزو خوبیو کِنۍ  چھِنہٕ
أہندۍ معراج نامہٕ وہاب کھار تہٕ  شمس
فقیر نِس معراج نامہٕ کِس پایس تام  وٲتتِھ
ہیکۍمٕتۍ ۔اماپوز معراج شریفُک  موضوع
چھُ یوٗتاہ نوزُک زِ کمن کمن عٲلمن  چھُ
قلم لرزان۔ حتیٰ کہ حضرتِ سید سلیمان  ندوی
ہوس عٲلمس تہٕ محققس تام پیوو ا  حوالِ
معراج بیان کران کران ونُن زِ  "" راز  ایں
پردہ نہاں است، ونہاں خواہد بود "" تاہم  چھِ سانٮ۪و واریہو صوٗفی شٲعرو یِمو عام  طور دنیاوی علوٗم پرٔۍمٕتۍ ٲسۍ نہٕ عقیدت  ، حبہ تہٕ احترام کیو ثوابہٕ پُژھۍ،  معراج
نامہٕ ؤنۍ مٕتۍ ۔اللہ تعالیٰ کٔرِن  تِمن
سارِنٕے ہٕندۍ تہٕ اَسہ ناکارن  ہٕندۍ
سہو و خطا تہٕ گۅناہ معاف ( آمین ) ۔ وہاب  پرینہ معراج نامہٕ کٮ۪و اَتھِ آمتٮ۪و  دُستتھو شعرو منزچھِ نمونہٕ رٔنگۍ کینہہ  شعر پیش  حضرت  سون کھوت معراجس بہٕ  وندس زُو تہٕ جان اسرارس مٲل  پیوس پانس نیوٗن سالَس بہٕ  وندس زُو تہٕ جان اسرارس رنگہٕ  رنگہٕ قدرت وُچھ نووُن  تس  نِش کینہہ نہ سَہ ژھایہ تھووُن ظہور
دِتھ گو پننہ کُنِرس بہٕ  وندس زُو تہٕ جان اسرارس شعریعت  عامس بییہ خاصس طریقت  سیرا بووُن تس دوپ  نس رِندن دِ اَمیُک مَس بہٕ  وندس زُو تہٕ جان اسرارس حقیقت  دیدو وُچھ نووُن چووُن  معرفت حیات تھووُن چھِوِرِن  تمٔۍ سٕندۍ کورنے مَس بہٕ  وندس زُو تہٕ جان اسرارس وہاب  کھار تہٕ شمس فقیرنٮ۪ن معراج نامن اندر  رٕ تٮ۪ن فن پارن ہٕنز واریاہ خصوٗصیٔژ  ٲسِتھ تہ چھُ یہ پزر پننہ جایہ موجود  زِ فنی اعتبارٕ چھُنہٕ سانٮ۪و شٲعرو کانہہ  تیُتھ معراج نامہٕ بارسَس أنِتھ ہیوکمُت  یُس مثالے فارسی زبٲنۍ ہٕندِکُنہ بہلہ  پایہ معراج نامس ٹھۅلہ نے تہٕ لرِ لور  تھونہٕ ہیکہ یِتھ۔ اوے چھُ رحمان رٲہی  تہ ونان۔ "" شاید  پییہ
مانُن زِکم از کم فارسی زبٲنۍ  ہٕندٮ۪ن "" خۅش بیانن "" مقابلہٕ چھِ کٲشِرۍ  نعت
گو معراج نامہٕ ونان ونان باسان زنتہٕ  سٔتٕرکٲنۍ
ہٮ۪تھ یوسف مٔلۍ ہینہ درامٕتۍ ""  ( اَکھ  شاہکار
معراج نامہٕ، انہار نعتیہ ادب  نمبر
۔ص 61 ۔ ) کٲشرِ  زب #> انۍ  منز چھِ بییہ واریہو شٲعرو معراج نامہٕ  ؤنۍ مٕتۍ،مثالے امیر شاہ کریری ، غلام  محمد حنفی سوپورۍ، مولانا انور شوپیانی،  غلام قادر درویش، رجب حامد تہٕ رسول بٹ  بیترِ۔ یِمو منزٕ امیر شاہ کریری تہٕ  مولانا انور شوپیانی سٕندۍ معراج نامہٕ  پورٕ تفصیلہٕ سان بیان سپٕدۍمٕتۍ چھِ۔  امیر شاہن چھِ قرآن تہٕ احادیثن ہٕندۍ  پوٗرِ پوٗر حوالہٕ دِتۍ مٕتۍ تہٕ یہ معراج
نامہٕ أکِس بجہ مثنوی ہٕندِس  صورتس
منز پیش کورمُت تہٕ مولانا انور  شوپیانی
صٲبن تہ چھُ پوٗرٕ احتیاطس کٲم  ہٮ۪تھ
معراج نامہٕ لیوکھمُت یُس شایع تہ  سپُدمُت
چھِ، موجودٕ دورٕ کٮ۪ن شٲعرن  منز
چھُ ڈاکٹر رشید نازکی سُند لیوکھمُت  معراج
نامہٕ "" اسریٰ "" فنی لحاظٕ تہٕ  عقیدتہٕ
پُژھۍ سٮ۪ٹھاہ اہم۔ ( ناتمام ) ٭٭٭ سوٗنتۍ  پنڈتُن کٲشُر فارسی نصاب سونتۍ  پنڈۍتٕنہ کٲشُر فارسی نصابٕکۍ ترے قلمی  نُسخہٕ چھِ از تام دسیاب سپدۍمٕتۍ ،زٕ  سپدٕۍ انیس الرحمان صٲبنہ دٔسۍ دریافت  تہٕ تِمو کٔرۍ دۅنویو منزٕ الہٕ پلہٕ ۵۸  شعر نقٕل، یِم ۳۷۹۱ءکہ کٲشرِ شیرازٕکِس  گۅڈنکِس شمارس منز اکہ مۅخصر معلوٗمٲتی  تہٕ تجزیٲتی مضمونہٕ سان شایع کرنٲوِکھ  ۔ تِمو چھِ کینہہ مصرعہٕ تہٕ نیم مصرعہٕ  تہ
نقل کٔرۍمٕتۍ۔ بیاکھ نصاب سپُد  شیرازٕکِس
امی ؤرۍیکِس ژوٗرمِس شمارس  منز
شایع یُس نوم حرف لیکھن وٲلِس دسیاب  سپُدمُت
اوس۔ اَمہ پتہٕ آو سید انیس  کاظمی
صٲبس دسیاب سپُدمُت بیاکھ نصاب ( یُس  باسان چھُ سونتۍ پنڈۍتُن چھُنہٕ ) تِہُنداکھ  نوٹ
ہٮ۪تھ کٲشرِ شیرازٕکہ دۅیترٕہمہ  جلدٕکِس
أکِس شمارس منز چھاپنہٕ۔ یِمن  سارِنٕے
نصابن ہٕنز بحر چھے اکٕے، فاعلاتُن،  فاعلاتُن،
فاعلاتُن، فاعلات۔ اَمیُک  مطلب
گوو کشیرِ منز چھُ یِتھۍ نصاب لیکھنُک  رواج
اوسمُت تہٕ تِمن ہٕندۍ نسخہٕ آسن  کُنہ
کُنہ لوٗکن نِش ضروٗر موجود۔  وۅں
گوو یِمن ہُندضروٗرتھ نہ روزنہٕ کِنۍ  تہٕ
زمانہٕ کٮ۪و حٲدۍثو سبہٕ آسن اکثر  ضایہ
تہ گٔمٕتۍ مگر ضروٗرتھ چھُ یِمن  ژھۅنڈ
ژھٲر دِنٕچ۔ تہٕ دسیاب سپدۍمٕتۍ  نصاب
شایع کٔرِتھ محفوٗظ کرنٕچ بلکہ محفوٗظ کٔرِتھ گوژھ اُہند تقوبلی مُطالعہٕ  تہ یُن کرنہٕ۔ یِم  چھِ پننہ وقتہٕ فارسی ہیچھن وٲلِس تہ  تہٕ کٲشُر ہیچھن وٲلِس تہ فٲیدٕ واتناوان  روٗدۍمٕتۍ، از یودوَے أہٕنز اہمیت محض  توٲریخی چھے مگر یِم نصاب برۅنہہ کنہ  تھٲوِتھ ہیکہ دۅہدشرٕکٮ۪ن عام ورتاوکٮ۪ن  ضروری لفظن ہُند اکھ لۅکُٹ مۅکُٹ لۅغت  تہ تیار کرنہٕ یِتھ، از ییلہ فارسی زبان  زانن وٲلۍ اونگجہ ٹینڈٮ۪ن پٮ۪ٹھ گٔنزراونہٕ  یِنس یوتاہ روٗدِمٕتۍ چھِ ، ہٮ۪کن یِم  نصاب توتہ فارسی لفظن ہٕنز زان دِتھ۔ اَمہ  نصابُک یُس قلمی نُسخہٕ مے نِش موجود چھُ  تَتھ منزچھِ ۰۶۱ شعر، یہ نُسخہٕ چھُ اصل نُسخہٕ
پٮ۪ٹھ نٲنِل اسلام آبادٕکۍ پیر  محی
الدین محزوٗن صٲبن ۵۴۳۱ھ منز نقٕل  کورمُت۔
محزوٗن صٲب ٲسۍ نہٕ چھرا گۅنماتھٕے  یٲتۍ
بلکہ عربی فارسی زبٲنۍ ہٕندۍ عٲلِم  آسنہٕ ہُریمانہٕ جان خۅش نویس تہ۔ دپان  سونتۍ پنڈت اوس عشق کرنہٕ کِس رٹس پٮ۪ٹھ  قٲد کرنہٕ آمُت،ییتہ تمٔۍ فارسی زبٲنۍ  ہٕندِس قدردان حٲکمس خۅش کرنہٕ خٲطرٕ یہ نصاب
لیوٗکھ تہٕ اَتھ منز کٔشیرِ ہٕندٮ۪ن  صحت
افزا مقامن ہُند تہ ناو ہیوت تہٕ  شییہ
ترٕہن پرگنن ہُند تہ، حالانکہ  گرند
کٔرِتھ چھِنہٕ یِم پرگنہٕ شییہ تٕرہ سمان۔ بییہ چھِ ستن اقلیمن تہٕ ستن  دٔرِیاون ہٕندۍ ناو تہ گٔنزراونہٕ آمٕتۍ۔ سونتۍ  پنڈتس متعلق چھُنہٕ معلوم سُہ کتھ زمانس  منز چھُ اوسمُت۔ وننہٕ چھُ یوان سُہ اوس  پٹھان دورس منز۔ کینژَن ہُند گُف چھُ زِ  سُہ اوس ڈوگرٕ رازٕ امر سنگھ نس زمانس منز  ،ہُپٲرۍ ییلہ سُہ لیکھان چھُ ""  از  اُمید التفاتِ بندگان نادشاہ ،تمیُک مطلب  گوو نادشاہ چھُ کستام حٲکم ، یہندِس زمانس  منز سونٕنۍ پنڈت اوسمُت چھُ ، تمٔۍ سٕے  خۅش کرنہٕ باپتھ چھُن نصاب تہ لیوکھمُت  ۔ زیرِ نظر نصابس چھُ مرٲزۍ پھور ، بنان  چھُ
نقٕل کرن وٲلۍ مرٲزۍ ما آسٮ۪س پھور  بدلوومُت
نتہٕ ما چھُ سونتۍ پنڈۍ تھٕے  مرٲزۍ
اوسمُت ۔ بہر حال ، امہ نصابٕکۍ 158 شعر  چھِ پیش : ابتدا  کردم باسمِ اعظمِ پروردگار درفن  فرہنگِ کشمیری نصابِ اختصار فارسی  گو حرف کشمیری و کشمیری بہ فرس تاشوی  آموختہ چوں طوطی # ¿  آموزگار خوب  تر از بحر ہا بحرِ رمل شُد اتفاق خامہ  درفنِ نصاب از بحر دُر شاہوار فاعلات  فاعلات فاعلات فاعلات شعر ( پد ) وزن  است ( تولُن ) چار  بار دے ( خدا ) سوزمُت  رسول ........ شہریار ( شُرۍمُرۍ ) داں  اہل بیت و چہار ( متراں ) ژوریار چار  کرُسی ( ژور  پیٹری ) چار  عنصر ( ژور  ذات ) چار  مذہب ( ژور  وتہٕ ) ( ژورٕوے ) داں  ہر
چہار .................... ( مول ) پدر ( موج ) مادر ( بوے ) برادر  آمدہ پِسر ( گوبُر ) و ( بینہ ) خواہر ( کو ر ) دختر  نامدار ( مام ) خالو ( ماس ) خالہ  عمہ ( پۅپھ )( پیتٕر ) عمو نٲنۍ ( نانہ ) جد ( بُڈۍبب ) بوگیہ  صاحب کامگار ینگہ ( کاکٕنۍ ) ( نۅش ) کیلن  خۅش
دامن نامِ ( ہش ) خُسر ( ہہرو ) خُسرپوٗرہ ( ہہرٕے ) شُد  نامدار ( رازٕدیت ) بیگم  است ( رازٕرنۍ ) بیگم  شاہ
است شاہزادہ ( رازٕپوتُر ) روے  او خورشید وار .................................... ارکان  ملک ( پتروٗ ) میداں  بنیرہ ( زُر ) نواسہ  را
شُمار ٭ ( نب ) فلک  شُکر سنیچر زہرہ را دانی زحل ( بوم ) مریخ ( بُد ) عطارد ( مشتری ) برہسپت  شُمار کالچن ( بیگاہ ) صُبح  گوو صباح و شام ( کال ) کوج ( ننگہ  چاشت ) است  و ( مندِنو ) نصف  النہار ( سرِیہ ) اسمِ  آفتاب و ماہ را ( زوٗن ) است  نام ( گنگہٕ  آرہ ) کہکشاں  و ( رات ) لیل  و ( دۅہہ ) نہار ............ ( رنگ  میٹھُن ) گرمی # ¿  ہنگامہ # ¿  ہرکاروبار ( رۅنہ  لاگنہ ) زُنگلہ  بستن ( نژنو ) رقصیدن  است ( بانڈ ) باشد  مردمِ رقاص ( سونتھ ) آمد  بہار ( رنگہٕ  راچھ ) شحنہ  و
جشنِ چراغاں ( زوٗل ) است ( نوو  ؤری ) نوروزِ  عالم
جشن خاندر طے کار (........) نشوو  نمای # ¿  مرد  و
زن نوجوانی ( یاوُن ) است  و ( للہٕ  کھول ) سودای  کار ( پانژھ  دۅہہ
سمسار ) دنیا  پنج
روزے بیش نیست اے  خوشا عمرے کہ گردَد صرف در سودای # ¿  یار ( ہٕنزرٕ ) حمایل  بود عقد گلو بندِ زنان زیورِ  معشوق ( سِنگار ) است ( پدماں ) داں  نِگار ( دِش ) شہر  و حرب ( جنگ ) و ( گیون ) داں  زمزمہ # ¿ ................................................ ( کنہٕ  وولو ) گوشوارہ،  دسوانہَ ( بُنگری ) پایلہ ( خلخال ) دانی،  لینکرن ( گہنہَ ) شُمار آبِ  حیات ( زندگانی ) ( ویہہَ ) نامِ  زہر شُد ( گٹہٕ ) تاریکی  بود ظُلمات نامِ ( گٹہٕ  کار ) لینکرن  کابین ( وردن ) جامہائے  نو
عروس ( دٲنِتھ ) عاج  و ( شنکھ ) ناقوس  است ( ہار ) خرمہرہ  شُمار ( ٹوٗپ ) تکمہَ، ( نستہٕ  وٲج ) حلقہ # ¿  بینی  بداں ( وُڈنہ  پوٗژی ) سربند  و
رشتہ # ¿  دُر ( مۅکھتہٕ  ہار ) ( منروٗ ) حکاک  آمد، نامِ کھنن وول ( مُہرکُن ) ( کرینکھ ) شُد  نامِ نگین و ( وٲج ) انگشتر  شُمار ............ ( ہٲر ) مینا ( شوگہٕ ) طوطہ ( اول ) نامِ  آشیاں فاختہَ ( کُکِل ) کبوتر ( کوتُر ) ( بچرو ) راگو  ہزار شہن  شاہین ( وارِلو ) باسند  طماغہ ( اتھٕ ....) تہیلہ  دست ( پٲزوولوٗ ) بازدار قاز ( انٕز ) زاغ ( کاو ) ( مۅنگ ) قشقل ( نیلچو ) ( نیلہٕ  کرٲشی ) سبزک  آمد ( بریگ ) عقار چغد  نام ( راتہٕ  مۅغُل ) سبپرہ  شُد ( راتہٕ  کریل ) قفس ( ٹھوٗپوٗ ) کبک ( کُکو ) جنکے  اندرشتوار ( پوشہ  نوٗل ) عندلیب  و
داں گراغش ( ہاگرو ) ................................................ ( ستہٕ  توٗ ) ہُدہُد  بداں
و ( تونتھ ) رامنقار  دان گُفتگو  داں ( کتھٕ  کرنہ ) زدن ( لایُن ( چھۅکھ ) نزار ( سونہٕ  چِچُڑ ) مُرغِ  زرین
،گوزن ( ہانگل ) بال ( پکھ ) ( ژٔڑ ) کنجشک  ، صعوہ ( کانٹُر ) ( دٮ۪دٕر ) مینو  را شُمار ( دیدری ) باشد  تذرو ( زرککُو ) داں  دراج ( کتجی ) راگو ( ابیل ) خوش  شگوٗنِ نوبہار ( پینژٕکٲنی ) صعوہ  دانی ( پونپرو ) پروانہ  دان ( مانچھ  تُلٕر ) ہست  زنبوٗرِ
عسل اے ہوشیار ........ ( خام  سیری ) خشتِ  خام
و ( پختہ  سیر ) آجر  بداں ( کٔنۍ ) سنگ  و خاک ( میژ ) تورہ ( بُرٕز ) کونڈ ( خار ) ( کٕن  دیُن ) بُنیاد  نہادن ( لٔر  لدٕنۍ ) تعمیر  دان ( پچہ  برن ) تختہ  بندی
، حجرہ ( کُٹھ )........ ( سٮ۪ند ) بحری  است، دریایکہ نامش نالہ شُد وٮ۪تھ ( بہُت ) تالاب  وولُر ................ ( سرپٔچھِن ) مرغانِ  آبی، سرخروشاں ( کلرو ) ( کاو ) زاغ  و ( گٲنٹھ ) کرگس ( کستوروٗ ) باشد  چمار سگ ( ہوٗنو ) گربہ ( برٲر ) موش  باشد ( گگروٗ ) شیر ( سٕہہ ) خرس ( ہاپت ) ( شال ) شغال  درندہ
کار ( رامہ  ہوٗنو ) گرگ  باشد ( کینکہٕ  لٔٹ ) سوسمار ( پُہُر ) کژدم ( گُنس ) عقرب،  درٕکھ ( دلو ) ( سرُپھ ) مار بوزنہٕ ( واندُر ) ( پونز ) میمون ( لوہ ) روباہ  آمد ( مِنہ  مٔڑی ) نیلہٕ  گاو
و گوزن ( ہانگُل ) شاخدار ( وودُر ) نام  سگِ آبی ( کریم ) باشد  سنگ
پُشت ( مِنہ  منڈک ) غوک  باشد ................ کیک ( پشو ) پشش ( زووٕ ) پشہَ ( موہ ) ( مٔچھ ) مگس ( ریے ) مور  و عنکبوت داں ( زرلوٗ ) بافندہ  تار ( سور ) خوک  و ( مور ) طاوس ( مٲنش ) باشد ( گاومیش ) میِش  نامِ ( گٔب ) شُد،  گوسفند ( ہنڈو ) شُمار ( گاو  مٲجی ) مادہ  گاو،
گوسالہ ( ووژھ  ، وژھرٕے ) فیل ( ہوستوٗ ) شُتُر ( ووٗنٹ ) ( خچُر ) اُستر ( خر ) حمار طایراں ( پرند ) چرندٕ  بود بے بال و پر منش ( آدم ) جِن ( دیو ) ( ملک ) فرشتہ  نیک
کار ............ سر ( کلہٕ  پاے ( زنگہٕ ) دست ( اتھٕ ) گوش ( کن ) چشم ( أچھ ) نس ( بینی ) ( ٲس ) دہان  زندہ
دار ( مس ) موے  و زُلف ( وانکہٕ ) ( أچھر  وال ) مژگاں  بُود ( دند ) دندان ( زٮ۪و ) زبان ( ژھوگ ) کاکُل  یاددار ( دٲڑ ) ریش ( ڈیکہٕ ) جبین، ( یڈ ) شکم ( تھڑ ) پُشت ( پھیوک ) کتف ( بُتھ ) روے ( کٲڈ ) گردن  را شُمار ( کوٹھ ) زانو ( اونگٕج ) انگشت ( نم ) ناخُن  رابِگو رودٕ ( أندرم ) جگر ( کرہنہٕ  ماز ) ( لکھچُن ) خاردار حلقہ ( ہوٹ ) ( ببہٕ ) پِستان ( ہۅنگن ) زنخدان  رابداں ( بُمہٕ ) ابرو،  لب ( وُٹھ ) ( گونژھ ) بروت  اے دوستدار ( ٹیوک ) قشقہ،  صندل ( ژندُن ) شانہ  آمد
کنگووٗ ( اَسُن ) خندیدن  گریستن ( ودنو ) اے  ہوشیار پرِ  بینی ( نکہٕ  وورو ) ( کنہٕ  تِہج ) نرمہ  گوش کیر  از اعضائے مخصوٗص است نامش گوشدار ( ٹۅکُن ) چوگان ( پرِیوت ) پیچک  تیغ ( کرتل ) آمدہ (....) (........) و ( ویر ) پہلوان ( ہڑکرٕنۍ ) شُدکارزار ( باغہٕ  روچھو ) باغبان ( پوش ) دانی  گُل
فروش ( پوش ) گُلہائے  گُلستان ( رنگہٕ  واری ) لالہٕ  زار صحن ( آنگُن ) صفہٕ ( پینڈی ) ( معرکہ ) درشنگہٕ  است ( پوکھری ) حوض  است ، نامِ ( ناگ ) را  چشمہ
سار ( تھم ) ستون  و سقف ( تالو ) ( شاہ  تیر ) چوبِ  دراز ( تول ) آمد  منجنیق و چاہ ( کہرو ) ( دۅس ) دیوار ( بوڈ  دیُن ) کہگل  نمودن،
نردباں را ( ہیٹر ) شُمار ( بُتراتھ ) آمد  زمین و ( ژالُن ) داں  بردبار ............ ( بر ) در  است و ( دٲر ) دریچہ  ،دود روزن ( وۅگہٕ ) شُد مشعلہ ( دریر ) است ( ژونگو ) داں  چراغ و ( ریہہ ) شرار ( وٲڑہٲڑی ) باغ  و بُستان ( میوٕ ) پھل ( کُل ) درخت ( ٹنگ ) امروت  است ( ڈوٗن ) چار  مغز ( دٲن ) انار ( ٹنگہٕ  ہٹی ) خشک  امروت ( ہۅکھٕ  دچھو ) آمد  مویز فندق ( وِرنۍ ) ( برییہ ) عناب ( ژۅکہٕ  لڈر ) ترشکار ( ژونٹھ ) سیب،  انگور ( دَچھ ) ( بمہٕ  ژونٹھ ) مے  دان
بہی ( ژیر ) زرد  آلو بِداں ( ٲر ) آلو  خوش
گوار ( تریلہٕ ) سیبک ( ٹانچہ ) امرودُک  بداں اے جانِ من ( ژٕنُن ) شفتالو  بُود نزدِ بُزرگاں ناگوار ( ٲلچہ ) آلوچہ  میداںہم ( گلاسہ ) داں  گلاس سیب  تُرش ( ژۅکہٕ  ژوٗنٹھ ) ( مُدر ) را  شیرین
شُمار ( یٲڑ ) عر  عر ( سروٕ ) شمشاد  نام ( ژندُن ) صندل  است ( ویر ) بیدو ( پھرس ) سفیدو ( بوٗنی ) دانی  چنار طوغ ( برمجی ) برٮ۪ن ( پد ) است  و ( تُلہٕ  کُل ) درختِ  توت ( مَس ) شراب،  بنگ ( بنگہٕ ) ہردُوآمد  کیف
دار ( گاڑ ) ماہی،  دام ( زال ) و ( گاڑٕ  ہانجی ) ماہی  گیر ( گوڑ ) سنگار  است مغزش ( گوڑکونڈو ) نامِ  خار گُل  نیلوفر بود ( پمپوش ) بیخش ( ندڑو ) (....) ذخیرہ ( سِیُن ) سالن،  میخورد
شہرو دیار ( ڈیمنب  ہا ) نام  جزیرہ
میر بحری حاصل است ( لٲنکھ ) در  دریا عمارت سیرگاہ شہریار ہیمہٕ  وہیزم بود ( زیُن )( ژٕنہ ) انگشت  میبود ( ینگر ) زگالِ  کلاں ونیز ( انگشتِ  چنار ) کُندہ ( مونڈو ) ( ہکٕر ) حطب  نامِ
شہتیر ( رایل ) است ( مکھ ) تبٕر (....) سرکوب ( گوٹِل ) آمد  تبردار ( ہاکھ ) ساگ  و ( سۅژل ) دبکین ( ہند ) کاسنی ( مُج ) ترب ( گۅگٕج ) شلغم ( ال ) کدو، ( وانگُن ) بادنجاں  شُمار ساگِ  جنگلی ( ووپل  ہاکھ ) ( اُبجی ) میداں  حماض ( ژۅکہٕ  ژٔنی ) ترشک  آمد ( ژۅکہٕ  لڈر ) ترشکار ( ٹیکہٕ  بٹنی ) ضمیران ( بطخ  لیوٗنٹو ) نسترن ( لالہٕ ) گلالہٕ ( ببٕر ) ریحان،  نرگس ( یمبرزل ) کاسہ  دار ............ ( رژٕپھولوٗ ) سُرخہ  باشد ( دٲنۍ ) دٲنی  شش
سُرخ ( ماشہ ) میدان  ہشت سُرخہ ( ترکٹٕر ) ترازو  را
شُمار ( ہیور ) بالا  بۅن ( پایین ) ( پتھ ) پس  و برونٹھ ( پیش ) ( د  وچھنوٗ ) را  راست
گوئی ( کھووروٗ ) چپ  گُذار ( لۅے ) روئین ( ناگ ) سرب ( شورٕ ) باروت  آمدہ ( زسُد ) جسدو ( لٕدٕر ) مرجان ( سۅٹھ ) بلور  اے ہوشیار ( مۅکھتہٕ  دُر ( ژومبُن ) بود  سُفتن ( کھنُن ) کندن  بود ( مۅہر ) باشد  اشرفی پینسَہ ( فلوسہ ) کوڑی ( ہار ) مِس ( ترام ) ( شٕشتٕر ) آہن، ( سۅن ) زراستَ  وسیم ( رۅپھ ) رنج ( سرتل ) ارنج ( ارتل ) ( کاژٕگرو ) شیشہ  ہار ( کُرٕکٹوٗ ) ریمِ  آہن ( کیلمو ) قطران  وقیر ( پارود ) سیماب  می داں ........ اے  ہوشیار ( کۅنگ ) دانی  زعفران و ( کۅنگہٕ  پتٕر ) جاگہش ( کۅنگہٕ  واری ) زعفران  زار
است ( روچھوٗ ) چوکدار ( رنگروٗ ) داں  رنگریز و اسمِ ( کاندر ) نانوا نامِ ( نٲیِد ) شُد  حجام و ( آرمو ) داں  سبزکار ( سۅنُر ) زرگر ( کھار ) آہنگر ( د  وب ) گازر  سٕژ ( خیاط ) ( دوٗن ) نداف ( وووُر ) بافند ( دٔسل ) گِلکار ( چھان ) نجار  ( ناو ) کشتی  حہنہ ( کھوٗرو ) ( ژاکہ  واری ) زورق  است  ( ناوٕ  روچھو ) ہانجی  آمد
پُل ( کٔدل ) ( بوٹھ ) کنار اَژٕ  پھولو ( سرخ ) باشد ............ ( گٔہُن ) سایدن  است و ( چھانُن ) داں  بیختن ( مُنن ) استعمال  آمد کوفتن ( ژیٹُن ) شُمار ( وُربتہٕ ) خشکہ  داں و ( دال ) مقشر  خُلت طعامِ  تر ( وُگرٕ ) غذٲیی  مردمِ
بیمار و زار ( ژوک ) تُرش ( مُدُر ) شیرین ( صاد ) نامِ  مزہ شُد تلخ ( ٹیوٹھ ) ( نوٗن ) نمکین ( میوٗٹھ ) دانی  خوش
گُوار خُم ( مٔٹ ) ( اوٹ ) آرد ( کُٹھ ) صندوق  آمدہ ( بتہٕ ) طعام  نان ( ژوٹ )( سیُن ) سالن  شُد قرار ( رتھ ) خون  و ( ماز ) گوشت ( مل ) برازوٗ  بول ( زل ) پیادٕ  رفتن ( پتھٕرۍپکُن ) ( گُرِسکھسُن ) گُڑۍسوار ( وازٕ ) باورچی  و نامِ ( پانِروٗ ) شُد  آبکش ( بانہٕ  کُٹھ ) موت  خانہَ
باورچی خانہ ( سولہار ) ( ٹٹھلوٗ ) نامِ  تغارہ ( لژھجی ) جاروب  داں ( کتری ) باشد  سفال و نامِ ( کرال ) آمد  کمار ( کۅکڑ  پوٗتُو ) چوزہ  مُرغ
و ( کۅکڑی ) داں  ماکیاں ( ٹھوٗل ) نامِ  بیضہ باشد خروس ( کۅکُڑ ) بانگ  دار ( گُر ) یا  بو ( ٹٹۍوولوٗ ) نام  مرکباں
بود .... ................................................ ( ژکھ  لاگُن ) میل  بندی ( باچھ  کرنہ ) شاخ  بار ( رز  وُٹھٕنۍ ) ریسمان  تٲبی ( پُلہٕ  ہوڑو ) پوٗلہ  شمار پتک ( ڈۅکُر ) ( اِرٕنۍ ) سندان ( پھُہرٕواو ) سوہان  بداں ( شرنز ) انبوٗر  است ( مور ) پنجرہ  سوراخ
دار ( چُمٹہٕ ) آتش  گیر ( ارہٹھ ) رابود  دولاب
نام ( ہگڑو ) را  گو ارابہ ( کروژھ ) آتش  کش
شُمار اسمِ  ناخُن گیر ( نیارِیُن ) نامِ ( کھوٗر ) اُسترہ  دان نامِ ( بِلو ) دان  فانہَ ، موکش ( ووژ ) بداں  اے
ہُشیار نامِ ( کھہرٕنۍگور ) بود  صیقل گرو ( قصاب ) پُج نامِ ( کاڈ ) آمد  حلاج و ( ٹٹۍیندٕر ) چرخس  شُمار شالباف ( کھنڈٕواو ) آمد ( کانلو ) داں  شاخساز ( قٲلین  وونن
وول ) میدان  قالباف
اے نیک کار ( پٲٹۍگور ) داں  علاقہ بند ( ٹوپوٗ ) تکمہ  داں نامِ ( وارنۍ ) قابلہ  است ( محلہ  راچھو ) محلہ  دار ( ٹھوٗنٹھرو ) مِسگر  کہ سازد ظرفہاے روئین و برنج ( ژمرو ) داں  کفش دوز نعلبند داں نالہٕ کھار .... .... .... .... .... ( مُسلہٕ ) گوو  دوال ( بُنگِر  وولوٗ ) پیلہ  ور
شُد ( بُہُر ) میدانی  عطار ( درال ) را  دانی دلال و نامِ ( وانی ) شُد  بقال ( کنجرنی ) ہافظی  و قحبہ گر ( گانی ) شُمار ( منڈنو ) مالیدن  و مالیدہ گر ( منڈن  گوروٗ ) ( شوٗپۍواتُل ) چَج  ساز و ( آرمو ) داں  ملیار ( گٮ۪و ) روغن  ،عسل ( مانچھ ) ( لِدٕر ) زرد  چوب آمدہ ( دانہ  ول ) کشنیز  و
شکر ( قند ) و  سُرخ
شکر گوڑ شُمار ( ٲلہٕ ) را  دانی الاچی، رۅنگ باشد قرنفل قرنفل  ریزہ بگوئی ( رنگہٕ  ژٍن ) اے  ہوشیار ( قند ) گوو  قندِ سفید و ( کھنڈ ) داں  شکر
ترین نامِ ( نابد ) شُد  نبات و ( کھزٕر ) را  خرما
شُمار مرچِ  سیاہ ( مرٕژ ) داں  و ( شونٹھ ) آمد  زنجبیل ( زیوٗر ) زیرہ  ، سیر ( ر  وہُن ) پران ( پیاز ) گوشدار گرداں  طبرزد ( مَوَل ) شُد  تاجِ
خروس ( نوٗن ) نمک ( ادرک ) آدر ( مٔلۍہیون ) خریدن  شُمار ( ) گُلگونہ  دان ( آسرو ) خردل  بداں ( پنبہٕ  ژالن ) را  بِگو
ریوند اے ہوشیار ................................................ مرچِ  سُرخ ( مرژٕوانگن ) ( ینگہٕ ) انگوزہ  شُمار ( شراکہٕ  پُچو ) چاقو  آمد،
نامِ کارد ( شراکھ ) شُد ( بٔرِش ) میدان  نیزہ ( مٮ۪قراض ) ( دُوکاژٕے ) شُمار ( توٗر ) تیشہَ ( لیتٕر ) آرہ  اسکنہَ ( ژورٕژ ) بود ( تورکہٕ  چھان ) آمد ( درود  گر ) چوب  ساز گوو ( کندہ  کار ) ( دۅد ) شیر  و مسکہ ( تھٔنی ) نامِ ( گُرُس ) دوغ  شُد نام ............................................ زما  روغ وسماروغ ( کنہٕ  گٕچھ ) و ( ہٮ۪ڈر ) داں ( ہوکھۍ  گرُن ) زنتور ............................ ( مونشہ  کراڑی ) نانِ  شیرو
نامِ ( ژامن ) شُد  پنیر ( اوم  دۅد ) شُد  شیرِ
خام و جغرات ( زامُت  دۅد ) شُمار دست  شُستن ( اتھٕ  چھلُن ) ( کھورچھلُن ) پاشوی ( سران  کرُن ) غسُل  باشدو ( سرانہٕ  پٔٹ ) غسلیچہ  دار ( لید ) سرگین ( درمبہٕ ) پاچک، ( مینگنو ) سرگن  میش ( بوٹھ ) آمد  خشک سرگین سبد ( پٔجی ) را  شُمار ( فوطہٕ ) ڈیٹون  پگ ( دستار ) دان ( نڑوٗ ) آستین ( ٹوٗپۍ ) کُلاہ  ، کُرتہٕ ( پھیرن ) ( زنگہٕ  بستوٗڑ ) داں  یزار ( وتھرنو ) رختِ  خواب ( وگوو ) داں  بوریا کُہنہ ( پرونوٗ ) نو ( نوو ) دوخت ( سُوُن ) ( پن ) تار ( بُربتن ) فر  فر است و ( مرژٕپِپن ) بادفر باد  بیزن ( واوجی ) دان ( تاپہٕ  دانہَ ) سایہ  دار ( یِندٕر ) چرخ ( یندٕرتُلوٗ ) دوک  دانی پشم ( موٗن ) ( کتُن ) ریسیدن  بداں ( وونُن ) بافیدن  شُمار گلہ  بان نامِ ( گلوان ) ( پوہول ) چوپاں  آمدہ ( گُڑۍ  راچھو ) نامِ  سایس
اسپ گوو ( گُڑ ) راہوار ( گژھ ) بَرو  بہ نشین ( بیہہ ) برخیز ( ووتھ ) ( وولہٕ ) بِیا ( روزُن ) باشد  بماں ( شونگُن ) خفتن  را
شُمار ( سٲد ) دولت  مند باشد ( بیچھِ  وُن ) می  داں گدا ہست  پردیسی ( مسافر ) ( گٕروولوٗ ) خانہ  دار گیر ( رَٹھ ) بِگُذار ( تراوُن ) بستہ  کُن ( گنڈُن ) بود ( مُژراوُن ) واکردن  است و خواستن ( منگُن ) شُمار ( واتناوُن ) گوو  رسانیدن ، رسیدن ( واتنوٗ ) ( ووتمُت ) گوو  رسیدہ ( پژھ ) بگوئی  اعتبار ( بِہُن ) بنتستن  است ( ووتھُن ) برخاستن ( ژھوٹ ) کوتہ ( زیوٗٹھ ) طول  آنگا اے مردِ عیار ( رٮ۪تہٕ  کول ) نامِ  تاپستان ( ہُرد ) است  فصلِ خزان برف ( شین ) و ( روٗد ) باراں  ، ژالہ ( ڈونٹھ )( وُنر ) غبار ( وندٕ ) را  میداں زمستاں ( رب ) بداں  کل
چرکدار ( تُلہٕ  کتُر ) یخ  بندی ( پانژادر ) آبشار ........ ( تُلہٕ  کتُر ) یخ  دانہ
داں ( بٔڈتٍڑ ) بردِ  عجوز و شدتِ سرما شعار ( نارہ  پھَہہ ) داں  کانگڑی
آتش گرفتن در بغل کنگ  نامِ ( آتشخانہ ) اندر  رہگذار ( پونۍ ) آب  و ( یُپ ) سیلاب  باد ( واو ) و ( میژ ) خاک منبع  و ینبوع ( نیرن  جاے ) آب  از چشمہ سار برق ( وُزمل ) رعد ( گگراے ) ( رامہ  دوٗنۍ ) قوسِ  قزح ( بُنِلوٗ ) تپ  لرزہ دانی، ( بُتراتھ ) غبرا  شُمار خُم ( مٔٹٕے ) کوزہ ( نٹوٗ ) ( ژوڈ ) باشد  گاو
دوش شیر  دوشیدن دراں ( دۅد  ہیون ) بداں  اے نیک کار ( وازٕ ) آشپز ( پانِروٗ ) آبکش ( بانہٕ  ناوُن ) دیگ  شوی ( بانہٕ  کُٹھ ) گوو  موت
خانہ باورچی خانہَ ( سولہار ) ( راز  مہہ ) لوبیا ( مُسر ) عدس ( تۅمُل ) برِنج ماشِ  سیاہ ( مَہہ ) باشد  گوسفند ( ہنڈو ) شُمار ( کٕنکھٕ ) گندُم  ، جو ( وِشکہ ) ( سندِج ) سرشف ( ألِش ) کتان شنگ ( کڈٕ ) ( دانہ ) شالی  ، ( ترۅمبہ ) ترنبہ  را
شُمار گال ( شولو ) ( پِنگہ ) ارزن ( تیل ) را  کنجد
بدان خام ( نیوٗلو ) پختہ ( پوپو ) دَرو ( لونُن ) در  شُمار از  زراعت گاہ بہ خرمن گاہ بردن ( گیجہ  سٲر ) چہار  پوٗلہ ( ژاکھ ) باشد  یک ( کھروٗ ) شش  ژاکھ دار ( شوٗپ ) چھج ( پرِیُن ) غربال ( گریٹہٕ ) آمد  آسیا ( یندرٕ  مہلوٗ ) پائے  کوب
و ( وۅکھُل ) یاون  شُد قرار جام  پیالہ ساغر ( صُرَے ) صراحی  رابداں ( انٹو ) سرپوش  دیگ و ظرف ( بانہ ) را  شُمار ............ راحتِ  کشمیریاں بعد از زمستان دربہار سیر  تالاب ڈل است و برارِ نمبل شالہ مار سندٕ  براری ، گنگہٕ براری از عجایب حکمت است ویرناگ  و اچھِ بل و مچھِ بون چشمہ سار ........ شنبہ  و یکشنبہ و دوشنبہ و سہ شنبہ است بٹہ  وار و آتھوار ژندروار و بوم وار چار  شنبہ ( بودوار ) و ( برٮ۪سہٕ  وار ) پنج  شنبہ است نامِ  ہفتہ ( سَتھ  دۅہہ ) ( جمعہ ) دانی  شُکر
وار پرگناتِ  ملکِ کشمیر پرگناتِ  مُلک کشمیر شاہ آباد و بانہال آڈونۍ  با دیوسر برنگ است دیگر کوٹہار مارتنڈ  و کھاور پورہ دوچُھن پارہ مُتصل درمیان  آبِ لدرِ جاری است بہر کشتکار اننت  ناگ و شکروہ شاورہ سیر و سمن زینہ  پورہ اولر و وہی دادہ قرار مانچھہامہ  درنج ناگام بییہ چھراٹھ فہاک  لعل گرد کنار آب ڈل جاری است مار ہرہ  پورہ و بارہمولہ سۅنہ درنگ و ریہہ درنگ درنگ  نامِ رہگذار و درنگہ راچھو راہدار اندر  کوٹ پرسپور تیلہ گام و پٹن است پرگناتِ  مُلکِ کشمیر سی و شس آمد شُمار اقسام  ہفت دریا قُلزم  و جیحون و سیحون و عمان و فرات رود  نیل و دجلہ باشد ہفت دریائے کہار ہفت  اقلیم ہندو  روم و چین و ترکستان ماورالنہر بلخ  و خراسان بگویم ہفت کشِور در شُمار سونت  پنڈت ( بستہ ) گنڈِتھ ( کھۅڈ  ژھنُن ) در  چاہ کُن تا  بگیرد عبرتی ہر کس کہ است انبار دار باوجودِ  اصل خود از دِل کشیدم آہ سرد عشقِ  من در حیرت دیدار او چوں لالہ زار ( دیار  منگٕنۍ ) زر  گرفتن ( رُشوہ ) کوژھ ( لایُن ) زدن ( چیٹۍ ) جریمانہ  است ،تہمت لولہ چی شُد نا گوار ٭٭٭ کٲشِر  مثنوی  رٮ۪وایت  تہٕ صورتِ حال مثنوی  ہٕنز روایت :- فارسی  زبٲنۍ ہٕنزن واریہن شعرٕ ذٲژن سٍتۍ وٲژ  مثنوی تہ کٔشیرِ یۅسہٕ کٲشرِس مزازس یٔژ  پٲٹھۍ براہ آیہ ۔ اَسہ ٲس منظوم تعشوقہٕ  دٔلیلن، سمٲجی واقعاتن اکھتُے جنگنامن  ہٕنز مقٲمی روایت تہ ،یۅسہٕ رَسہٕ رَسہٕ  لوسہٕ نَس آمٕژ ٲس۔ اَمہ روایتٕکۍموٗل  چھِ سلطان زین العابدین بڈشاہ سٕندِس  زمانس منز لٮ۪کھنہٕ آمٕژن کٲشرٮ۪ن کتابن  اندر میلان۱، یِمو منز اکثر کتابہٕ تاحال  رٲوِس تلٕے چھے، دپان بھٹ اوتار سٕنز بانا  سُرکتھا چھے بدس آمٕژ،یتھ متعلق سۅرگہٕ  وٲسۍ پروفیسر پرتھوی ناتھ پُشپ چھُ لیکھان : "" باناسُرنہ  خانہٕ ماجہ اُشایہ تہٕ کرِشن جی نِس  نیچوِۍ سٕندِس خانہٕ مٲلِس اَنِردُھس  چھُ دِلہٕ میُل سپدان، ژورو ہتَو بند و  منزٕ چھُ نٮ۪صفہٕ کھۅتہٕ زیادے پہن جنگہٕ  کِس ہنگامہٕ سٕے منزہٮ۪نہٕ آمُت۔ اُشایہ تہٕ
اَنردُھٕنۍ لولہٕ کتَھ ہے اوتار بھٹ  پننہ
شٲعری ہُند گول بناوِ ہے کٲشُر ادب  روٹہ
ہے نہٕ کُنہ، توتہ چھے بانا  سُرکتھا
یہ سٮ۪ٹھاہ اہمیت ، زبٲنۍ رٔنگۍ  تہ
تہٕ اسلوٗبہٕ رٔنگۍ تہ، ییمہ کِنۍ  کٲشرس
ادبس منزاَمیُک مقام دستاویزی  بنیومُت
چھُ "" ( کشمیر  یونیورسٹی
ہُند انہار جلد ۵ شمارٕ ۸ ص ۴۱ ) سُلطان  حسن شاہ سٕندِس زمانس منزگنگ پرشست نٲوۍ  شٲعرٕ سٕنز "" سۅکھ دۅکھ چرت "" تہ چھے اَتھِ  آمٕژ۲
،یۅسہٕ بانا سُر کتھا یہ ہٕندِکھۅتہٕ  کٲشِر
زبٲنۍ زیادٕ نکھٕ چھے۔اَتھ کتابہ  منزچھے
شٲعرن پنہٕ نِس زمانس منز مُروج  عٔلۍمن
ہُند ہر ترپیش کرنٕچ کو شش کٔرمٕژ  ،بییہ کِتھٕ کٕنۍ پزِ انسانس زندگی  گُذارٕنۍ ۔ پَس چھے یہ کتَھ صحی زِ منظوم  داستان نگٲری ہٕنزرٮ۪وایت۳ ٲس مگر صنِف  ٲس مختلف ، یۅسہٕ واریہس حدس تام واکھس  تہٕ شُرکِس سٍتۍ رلہٕ وٕنۍ ٲس۔ شاید چھُ  اَمی رٮ۪وایٔژ ہٕندِس نتیجس منز حضرت  نورالدین ریشیؒ سٕنز صدوسی مسلہٕ ، ییتہ  کنجن بُگہٕ ژھو، ہوٗن چھُے کران وَو باوَو  ، پٮ۪کھ پایَس یاون مٔژی ،ہشہ زیچھِ  تہٕ
بیانیہ نظمہٕ مثنوی ہٕندِس موجودٕ  انہارس
کُن اکھ معنہ سوو قدم باسان۔ حض  شیخ
نور الدین ریشیؒ سٕندِ زمانہٕ پٮ۪ٹھ  محمود
گٲمی سٕندِس دورس تام چھے زیچھن  بیا
نیہ نظمن یا وَنو مثنوۍین ہٕنز  وٮ۪ژھے
،اَمہ وژھیہ ہٕندۍ چھِ مختلف  وجہ
وننہٕ یوان مثالے بقولِ نشاط انصٲری "" اکھ  خاص
وجہ چھُ یہ زِ یِمن دۅن شٲعرن ہٕندِس  درمیٲنی
دورس منز چُھ ییتہ گیان دھیان  صوفی
اِزم تہٕ نرگُن فلسفچہ شٲعری ہُندُے  چلے
جاو اوسمُت ،ماسواے حبہ خاتون تہٕ  أرۍ
نہ مال چھُ تمام شٲعرو أتھۍ نہجہ  لۅلہٕ
متہٕ لاے کورمُت،نتہٕ چھُنہٕ مثنوی  خٲطرٕ
ماحول سازگار اوسمُت یاتہٕ چھُنہٕ  محمود
گٲمی سٕندِس پھبنس تام کٔشیر اندر  مثنوی
صنفُک پرتوٕے پیومُت۔  ( شیرازٕ  لولہٕ
مثنوی نمبر ص ۲۳۲ ) ۔ اماپوز  مے چھے پژھ زِ زانہہ کٲلۍ ما سپدن کینہہ  تِم مثنوۍیہ دسیاب یِمہٕ اَتھ بہ ظٲہر  رٲوۍ مٔتِس دورس منز لٮ۪کھنہٕ آسن آمٕژ  تہٕ ژھٮ۪ن ییہ پروُنہٕ ۔ نٲجی منّور  سٕندِس ذٲتی کُتب خانس منزچھِ کستام فارسی  شٲعرٕ سٕنزاکھ لۅکٕٹ مثنوی یتھ منز فارسی  شعرن سٍتۍ کینہہ کٲشِرۍ شعر تہ چھِ،  اَمیُک موضوع چھُ حضرت اسماعیلؑ سُند  قربان گژُھن، یہ مثنوی چھے ۲۱۸ھ منزنقل  آمٕژ کرنہٕ، امیُک مطلبٕے گو زِمحمودگٲمیس  برونہہ ساڑھ ترے ہَتھ ؤری چھُ کٲشرس منز  مثنوی ہُند رواج سپدُن ہٮ۪وان ۔ اَمہ  مثنوی ہُند نمونہٕ چھُ یہ گٔنڈۍ  زِ سخٕت یُتھنہٕ ژھٹھ دِتھ زانہٕ بو اضطرابم  دوٗر تا گردد ازو یُتھنہٕ  حرکت کینہہ گژھی پکہ صاف شراکھ پس  رہا کردیم از یزدان پاک کٔرۍزِ  نو تمہ وقتہٕ ژٕے مے کُن نظر  پیش  آید مرتُرا مہرِ پدر۴ یِتھے  پٲٹھۍ چھے أتھۍ کُتب خانس منز کستام عبدۍ  پالٕنۍ بیاکھ لۅکٕٹ مثنوی "" طوطہٕ نامہٕ ""  یۅسہٕ
۱۰۲۱ھ منز تخلیق کرنہٕ آمٕژ چھے،  اَمیُک
مطلب گو عبدۍ پالہٕ چھُ محمود  گٲمی
سُند ہم عصر اوسمُت۵۔  تاحال  چھِ سٲری یتھ کتھِ سٍتۍ مُتفق زِ محمودگٲمی  چھُ باضٲبطہٕ پٲٹھۍ کٲشِر زبٲنۍ اندر  مثنوی نگٲری ہُند دٔسلابہٕ کران ،تمٔۍ  کٔر کٲشراوِمژن مثنوۍین اندر فارسی  مثنوۍین ہٕندٮ۪ن فنی لوزٲماتن ہٕنز  پٲروی  ،تمٔۍ کرنٲو مثنوی تِتھے پٲٹھۍ متعارف  یِتھٕ پٲٹھۍایرانہٕ پٮ۪ٹھ آمژٕ باقٕے  شعرٕذٲژ مثالے غزل، کٲشِرس سٍتۍ زان  کرناوٮ۪ن ،شیرین خسرو مثنوی چھے مختلف  بحرن منز ،خبر یہ ما چھے پرانہ مقامی  روایتٕچی ہانکل نتہٕ بقولِ محمد یوسف  ٹینگ "" نثرس کُن نرِ پِلہٕ وَنٕکۍ اَرٕ  سَرٕ "" فارسی پٮ۪ٹھٕ یۅسہٕ مثنوی اَسہ  تام وٲژ، سۅ چھِ اکھ تِژھ شعرٕزاتھ ییمہ  کٮ۪ن شعرن ہُند تعداد گنڈِتھ چھُنہٕ  آسان،اَتھ بیانیہ باڈو دار شعرٕ زٲژ  منزچھِ پرٮ۪تھ شعرٕکۍ دۅنوَے مِصرعہٕ ہم  قٲفیہ تہٕ ہم وزن آسان، ردیف تہٕ قٲفیہ چُھس
شعرٕ پتہٕ شعرٕ بدلان ، واقعات نگٲری  خٲطرٕ
تہٕ زیٹھو عشقہٕ قٕصو ،سمٲجی ،سیٲسی  ، توٲریخی تہٕ مذہبی واقعاتن ہٕنز باؤژ  خٲطرٕ چھے یہ شعرٕ ذاتھ سٮ۪ٹھاہ مُنٲسب  تہٕ موزون ، عام طور چھِ موضوعن ہٕندِ  لحاظہٕ فارسی شٲعرو مثنوی خٲطرٕ سَتھ  بحرٕ ورتاوِمَژٕ۔ یِمہٕ نٕے لوٲزماتن  پٲروی کران دیُت محمود گٲمی ین فارسی  مثنوین ہٕندِس دۅدٕ مٹھس چھونپھ تہٕ اَتہ  بد س آمٕتۍ دۅدٕ ہرٕکۍ ،پھُہہ تہٕ گُرسٕکۍ  پیالہٕ چٲوِن کٲشِرۍ لوٗکھ۔ تمٔۍ پھِر  لولہٕ مثنوۍیہ تہ کٲشرِس منز ،مذہبی  حکایٔژ تہ مُتصوفانہٕ قصہٕ تہ، ہارون  رشید تہٕ محمود غزنوی ہشہ دٔلیلہٕ  تہ،سُہ چھُ بسیار پاسل گۅنماتھ تہٕ زبان  ساز شخصیت اوسمُت أتھۍ سٍتۍ گو ییتہ  مثنوی نگٲری تہٕ مثنوی خوٲنی ہُند اکھ  شاندار دور شروع، مثنوی نگارن لٔج قلمن  زیر تہٕ دگنہٕ ہیژَن مثنوی نیرنہ ،  ۷۴۹۱ءتام روز یٔہے صورتِ حال، مٔنزۍ مٔنزۍ  ہرگاہ
،معموٗلی سۅژر تہ آس مگر سُہ اوس  عٲرضی
۔ از تام چھُ یی وَننہٕ آمُت زِ  کٲشرِ
مثنوی چھے تقلیدی ۔وننہٕ چھُ یوان  زِ
اَسہ چھے صِرف اکھ زٕمثنوی یمن ہٕندۍ  قصہٕ
خٲلِص کٲشِرۍ چھِ، اماپوز مثنوۍین  ہُند
زیادٕ تعداد ہرگاہ تقلیدی چھُ، تِمہٕ  ہرگاہ
وۅپر زبانَو پٮ۪ٹھے ترجمہٕ یا تلخیص  کِس
صورتس منزکٲشراونہٕ آیہ، یہ چھُنا  پوز
زِ اکرم بقال درد مندٕ سٕنزمثنوی "" مہرو  ماہ "" احد زرگرن "" اکہٕ نندُن "" یُس بییہ شییو شٲعرو تہ منظوم کورمُت چھُ ) غلام  محمد
حنفی سٕنز مثنوی "" حبہ خوتون "" علی  گنے
عاشق سٕنز "" نوٗر مال "" مقبول شاہ  کرالہٕ
وٲرۍ سٕنز مثنوی "" گریسۍ نامہٕ "" تہٕ ""  ملہٕ
نامہٕ "" عبدالغفار فارغ سٕنز مثنوی  "" ملہٕ
نامہ "" بہار شاہ کاپرن سٕنز ’ احوالِ  کشمیر ‘ غلام محمدلون پارے پورہ ( وفات  ۵۳۹۱ء ) سٕنز  "" آگر نامہٕ "" مہدی ترٲلی سٕنز "" اعجاز  قرآن "" پیر علی شاہ کھۅیہٲمۍ سٕنز ( بہ  عہد
گلاب سنگھ ) اکھ  بلاعنوان
مثنوی تہٕ حبیب ٹھوکرٕنۍ "" الہٕ  شہر "" مٮ۪رزٕ میرٕنۍ "" پٹھوٲرۍ نامہٕ ""  عبدالغنی
ٹھوکر مشہوٗر سٕنز "" وزرامال ""  تہٕ
عزیز میر سۅیہ بُگ سٕنزمثنوی "" پھریسۍ  نامہ "" چھے کشمیری الاصل ،یِمن ہٕندۍ قصہٕ  چھِنہٕ
پہا اَننہٕ آمٕتۍ بلکہ چھِ ییمی  میٔژ منز وۅپدیامٕتۍ۔ "" ہی مال نٲگۍ راے ""  یودوَے
ولی اللہ مٔتۍ فارسی زبٲنۍ پٮ۪ٹھے  أنۍ
مگر اَمیُک داستان چھُ موٗلہٕ کٲشُر۔ مثنوی  اکھ تُمدنی ضوروٗرتھ :- کٔشیرِ  پٮ۪ٹھ روٗدۍ ؤرۍیہ وادن وۅپر حکمران  قٲبض ،مغل بادشاہ اکبر سٕندِ کٔشیرِ پٮ۪ٹھ  قبضہٕ کرنہٕ پتہٕ بیوٗٹھ کٲشرٮ۪ن پٲر ،  تِمو ہیوک نہٕ ؤرۍ یہ وادن وَچھُک  وُپھاٹھ ژٔھٹِتھ ، حٲکمن خلاف وۅتھٕ نُک  بِتُرے اوسُکھ نہٕ ، جٲگیردٲری سماجس منز  اوس لولہٕ اظہارس تہ ٹھاکھ ۔اَتھ ہٮ۪نہٕ  تہٕ نِنہٕ آمہٕ تِس محکو م و مجبور قومس  ٲس فقط مُفلسی نصیبس ،من رنزونٕکۍ ؤسیلہٕ  تہ ٲسِس نہ دسیاب ۔ اکھ بانڈٕ پٲتھٕر،  حبہ خوتونہ ہٕندۍ لولہٕ وژَن،گٲمی  مٲلہٕ تہٕ لُکہٕ باؤژ ہٕندۍ کینہہ چیز  ٲسِکھ کم زیادٕ من رنزونُک سامانہٕ مُہیا  کران مگر رٮ۪تہٕ کالہ کٮ۪ن کٔژن تام  رٮ۪تن ، ژھرٮ۪ن، چھنٮ۪ن تہٕ نٮ۪تھٕ ننٮ۪ن  کٲشرٮ۪ن اوس شُہ موس وَندٕیٔندرٕ دۅسہٕ  واجہ نٮ۪ن جایہ پاورٮ۪ن اَندرٕے گُساوُن  پٮ۪وان ، پنٕنۍ کِنۍ ٲسۍ یِم زیچھِ ، کریچھ  تہٕ ہٕندرِ رٲژ گُساونہٕ خٲطرٕ پیشہ ور  دٔلیلہٕ گرٮ۪ن سال کران مگر ماگہٕ ژھٹھ  ژالہٕ نُک بِتُر ہُرراونہٕ خٲطرٕ زیچھِ  وَندٕ رٲژگُساونہٕ خٲطرٕتہٕ وَچھ ِ کِس  وُپھاٹھس اَٹھ دِنہٕ خٲطرٕ ٲسۍ تِم کُنہ  باگہ بٔرتہ غم ہومراوَن والہ تہٕ موثر  ؤسیلٕچ ضروٗرت محسوس کران۔ یہ ضروٗرت  گٔیہ مثنوی سٍتۍ پورٕ۔مثنوی آیہ تہٕ  مجلس آرٲیی گٔیہ شروٗع، مثنوی خوٲنی  ہٕنزمجلسہٕ لجہ محلہٕ پتہٕ محلہٕ ، گامہٕ  پتہٕ گامہٕ بلکہ گرٕ پتہٕ گرٕ گرمٕنہ،  گامٕکۍ
یا محلٕکۍ لۅکٕٹۍ بٔڈۍ ٲسۍ أکِس  گرس
منز جمع سپدان تہٕ مثنوی خوان اوس  مثنوی
پران ، بوزَن وٲلۍ ٲسۍ غمِ دُنیا  مٔشرِتھ
ہمہ تن گوش سپدان ، مٔنزۍ وۅلسنس  یوان۔
کٲشرۍ روٗدۍ ؤرۍیہ وادن مثنوۍیہ بوزان تہٕ غم دفٲیی کران، چھاپ خانن ہٕنزِ  غٲر موجودگی منزلٔگۍ لوٗکھ دوٗرِ دوٗرِ  پٮ۪ٹھٕ مثنوۍین ہٕندۍ نقل منگناونہٕ  ،چھاپ خانہٕ آے تہٕ مقبول عام مثنوۍین  ہٕندۍایڈیشن
چلے یہ اَتھوأتھی ۔لولہٕ  مثنوۍیو
سٍتۍ اوس وۅنۍلوٗکن لولہٕ اظہارس  اَٹھ
ہیوٗ لگان،ایرٲنۍ دٔلیلن منز اوسُکھ  پنُن
دود دگ محسوس سپدان ،جنگنامہٕ تہٕ  سمٲجی
تہٕ عقیدتی مثنوۍیہ لجہ تِمن  غٲرَتھ
یاد پاونہ، وۅپر حکمرانن خلاف  نفرتس
اوسُکھ واو ہیوٗہ ڈلان۔ مثنوی خوٲنی  دِژواریہس
کالس یہ دٔپۍ زِ تہ سۅے کٲم  یۅسہٕ
ازریڈیو ،ٹی، وی تہٕ ٹیپ رکارڈر  بیترِ
دِوان چھِ، مثنوۍیہ سپٕز غٲر رسمی  تعلیمہ
ہُند ذٔرۍیہ تہ ثٲبتھ، ناخواندٕ  کٲشرٮ۪ن
گٔیہ ، یِژھٕے تِژھے نہ سہی  ،تِمن علاقن سٍتۍ زبٲنۍ زان یِمن علاقن  سٍتۍ تِمن مثنوۍیَن تعلق اوس، بامے سُہ  ایران اوس پنجاب اوس یا ہندوستانُک بدل  کانہہ علاقہٕ۔ مثنوۍیَن  ہُندیہ شاندار دور چھُ اَلہٕ پلہٕ ڈۅڈَس  ہَتس ؤرۍ یَس پٮ۪ٹھ پھٔہلِتھ یہ اوس  کٲشِر زبٲنۍ ہٕندِ خٲطرٕ خۅش نصیبی  ہُندزمانہٕ ، شعرٕ سرمایس منز گوس ہُرٮ۪ر  ، زبٲنۍ میوٗل نَوٮ۪و لفظو ترکیبو ،فنی  لوٲزۍماتو
سٍتۍ نوو زُو زٮ۪تہٕ ۔ یہ چھے  وکھرٕ
کتھِ زِ فنی لحاظہٕ چھے سانہ اکثر  مثنوۍ
یہ کمزور مگر مثنوۍ یَو دِژ بے  شوٗنکۍ
پٲٹھۍ زبان سٲزی ہٕنزکٲم ،اکھتُے  کور
یِمو نثرٕچہ عدم موجودگی منز اَمہ  چہ
جانشینی ہُند حق تہ ادا۔ محمد یوسف  ٹینگ
سُند یہ وَنُن چھُ بجا زِ : "" مثنوی  ہٕندِ
برکتہٕ تور کٲشرۍ شٲعرن زبٲنۍ تہٕ  تحریری
ادبس منز باگ کانُل۔ مثنوی چھے  کٲشرس
منزنثرٕکہ ڈمب لگہٕ نُک گۅڈنیُک  مرحلہٕ
اَوَے چھے یہ کتَھ معنی خیز زِ  مثنوی
ہٕندِ عروٗج کِس زمانس منزٕے آو  نثرُک
ٲنتہٕ کُل تہ پھٔلِتھ ،تہ زَن گو  ۱۲۸۱ءمنز ییلہ محمود گامی جوان اوس تہٕ  مثنوی آسہٕ تس وہرٲژ روٗدٕکۍ پٲٹھۍ قلمہٕ  منز شرانہ وسان ، کور مِشنرٮ۪و انجیل  مقدس کہ نو عہد نامُک کٲشُر ترجمہٕ شاردا  رسم خطس منزچھاپ۔ ۴۸۸۱ءمنزییلہ پوٗرٕ  انجیلہ ہُند ترجمہٕ چھاپ سپُد تمہ وِزِ  ٲسۍ امیر شاہ، وہاب حاجنی، محی الدین  مسکین وغٲرٕ مثنوۍین داتُھرکران۔ ( مثنوی  تیلہ
تہٕ از ،محمد یوسف ٹینگ ، شیرازٕ  ۲۸۹۱ءشُمارٕ ۲ ) ۔ اکہ  اندازٕ مطٲبق چھے کٲشِر زبٲنۍ منز ۷۴۹۱ءتام  زٕہتھ پٮ۪ٹھی بزمیہ تہٕ رزمیہ مثنوی  لیکھنہٕ آمٕژ ،یِمن منز زیادٕ تعداد لولہٕ  مثنوۍین ہُند چھُ ۔ یِم آے فارسی تہٕ کینہہ  اُردو تہٕ پنجٲبۍ زبانو پٮ۪ٹھٕ پَہا  أنِتھ کٲشراونہٕ۔ محمود گامِین لیچھِ  لولہٕ مثنوۍ یہ تہٕ أتھۍسٍتۍ لوگ شٲعرن  ہُند اکھ کاروان یہ صنفِ سۅخن ورتاونہ  ،مثنوۍین منزچھُ عام ہندوست #> انۍ  فلمن ہٕنزن کہٲنۍ ین ہٕندۍ پٲٹھۍ اکھ  عاشق، معشوق تہٕ تۂندۍ مددگار تہٕ ہمدرد  کینہہ کردار آسان۔ عاشق چھُ معشوقس حٲصِل  کرنٕچہ کو ششہ دوران باضے جانہٕ مرگ  تہ گژھان تہٕ باضے وٲصِل سپدنس منزکامیاب  تہ ،أہندِس عشقس چھِ سمٲجی،فطری یا  مٔنزۍ مٔنزۍ بالا فطری ٹھٔرۍ تہٕ ٹھاکھ  تہ بُتھِ یوان۔ وۅنۍ گو اَسہ چھِ کینہہ  تِژھ لولہٕ مثنوۍ یہ تہ یِم مجٲزی عشقچہ  ہیرِ کھٔسِتھ حقیقی عشقس تام واتہٕ نٕچ  ژینہٕ وَن دِوان چھِ۔ یودوَے تِمہٕ سارے  لولہٕ مثنوۍیہ لوکو چشمن مَژھٕ یِم تِمن  تام واتناونہٕ آیہ مگر توتہ چھے کٔژتامٕے  مثنوۍیہ یِمہٕ پرٮ۪تھ وقتہٕ سَرس روزٕ  مثالے مقبول کرالہٕ وٲرۍ سٕنزگُلریز،  ؤلی اللہ متۍ سٕنز ہی مال، محمود گٲمی  سٕنز یُوسف زلیخا، یِمو منز تہ سپٕز  ساروٕے کھۅتہٕ عوٲمی پذیرائی گُلریزی  حٲصِل۔ لولہٕ مثنوۍیَن ہُند فہرس چھُ  واریاہ زیوٗٹھ ،توتہ چھے خاص لولہٕ  مثنوۍیو منزٕ نۅمہٕ کینہہ داستانہٕ  کٲشرٮ۪و بار بار پھِرِ مَژٕ تہٕ پَرِ مَژٕ  ۔محمود گامی سٕنزیوسف زلیخا،شیخ صنعان،  لٲل
مجنون، ولی اللہ مٔتۍ سٕنز ہی مال،  عبدالاحد
ناظم سٕنز زین العرب، مقبول  کرالہٕ
وٲرۍ سٕنزگُلریز ،مہدی ترالیسٕنز  ژندرٕ
بدن، عاشق ترالی سٕنززۅہرابہرام،  نور
مال، گلزار حُسن ، سیف الدین تارٕ  بٔلی
سٕنز وامق عذرا ، ہی مال،لکھمن کول  بُلبُل
سنز نل دمن ،محی الدین مسکین سٕنز  زیبا
نگار ، ژندر بدن، سوہنی مہیوال ،  ہیرانجھا
، حاجی محی الدین مسکین سرائے  بٔلی
سٕنز وامق عذرا ، یوسُف زلیخا، گُل  نور،
حنفی سوپوری سٕنز حبہ خوتون،ہزار  داستان
، گُل و صنوبر ، قمرالزمان،  عبدالرحیم
اعمیٰ سٕنز گُلبدن ،کافی شاہ  سٕنز
شاہ بہرام، شعبان ڈار پُشوٲرۍ سنز  شاہ
بہرام ،پیر عزیز اللہ حقانی سٕنز بے  نظیر
،بدرمنیر ، جوہرِ عشق ، گُلبنِ عشق،  گُلدستہ
بے نظیر ، ممتاز بے نظیر ، ماہروے  گُل
اندام، عبدالغفار فارغ سٕنز یوسُف  زلیخا،محمداسماعیل
نامی سٕنز شیرین خسرو  ، حاجی الیاس سٕنز ممتاز بے نظیر ، خنجرِ  عشق سیف الدین عارض سٕنز نو بہار ، غلام  احمد بشیرٹنکی پوری سٕنزِ قمرا لزمان  بدوٗرا ،محمد اکرم دردمند سٕنز "" مہر و  ماہ "" صدیق اللہ حاجنی سٕنز بہرام گُل  اندام بیترِ ۔ تِمن مثنوی نگارن ہٕنزکینہہ  لولہٕ مثنوۍ یہ تہ چھے مشہوٗر یِم  ۷۴۹۱ءپتہٕ رحمتِ حق گٔیہ مگر مثنوی  آسکھ۷۴
بروٗنہٕے لیچھمژٕ۔ مثلن حیرت  کاملی
سٕنز مثنوی رعنا زیبا، لسہٕ خان  فدا
سٕنز گُل بکاولی،نعمت اللہ پرےسٕنز  گُلِ
بکاولی، عبدالاحد آزاد سٕنز قمر  الزمان
بدوٗرا ، غلام احمد مہجور سٕنز  پھاہ
پھاہ کُٹٕنۍ، احد زرگرٕنۍ گُل و  صنوبر
تہٕ عبدالغنی ٹھوٗکر مشہوٗر  ،سٕنزبُلبُل ہزار داستان تہٕ ؤزرامال  بیترِ۔ تعشوقہٕ  موضوعو علاوٕ تہ چھے مختلف موضوعن متعلق  مثنوۍیہ لیکھنہٕ آمٕژ،مثلن : صدوسی  مسلہٕ ( حضرت  شیخ
العالمؒ ) یک  حکایت
،پٔہلۍ نامہٕ، اکھ حدیث ( محمودگامی ) کٲشِر  منطق
الطیر ( مومن  صٲب ) سُلطان  ابراہیم
ادھہم شاہ قلندر ) شمایِل  نبوی ( واعظ  حیدر
با بااول ) ،ضروریاتِ  دین ( ولی  اللہ
متو ) خدیجہ  نامہٕ ( سید  علی
خان ژوڑاری ) درویشی  ، بے بوٗج نامہٕ ( وہاب  حاجنی ) قصصُ  الابنیا ئ ( غلام  مصطفی مصفیٰ ) مثنوی  مولانا رومی دفترِ اول ( حیرت  کاملی ) معجزاتِ  رسول
،شکل و شمایل آنحضرت ( صدیق  اللہ حاجنی ) منظوم  سورئہ یوسف (( مولانا  انور شوپیانی ) منصوٗر  نامہٕ ،گریسۍ نامہٕ ( مقبول  کرالہٕ وٲرۍ ) احکام  الصلوات ( نامعلوم ) راماین ( وٮ۪شنہٕ  کول ) درو  چِرت ( ناراین  جوکھار ) دہ  صفات سُنی ،کٲشِر عقائدِزان ( میر  عبیداللہ ) احوالِ  قیامت،
اعجاز ِ قرآن،قصے اصحابِ کہف ( مہدی  ترالی ) اَلہٕ  شہر ( حبیب  اللہ ٹھوکر ) پٹھوٲرۍ  نامہٕ ( مٮ۪رزٕ  میر ) احوالِ  کشمیر ( بہار  شاہ کاپرن ) وغیرٕ  ۔یِمہٕ سارے چھے لولہٕ مثنوٮ۪و علاوٕ  یِمن
ہند موضوع تہٕ متن مذہب ،سیاست، سماج  ،تہٕ ایڈمنسٹر یشن چھِ۔ یِمہٕ مثنوی چھے  نہٕ صرف سانٮ۪ن شٲعرن ہٕنزِ موضوعٲتی  رنگا رنگی ہٕنزِ ٲئینہٕ دار بلکہ پرن  والٮ۪ن
ہٕندِ رۅحجانہ چہ تہ۔ رزم  نگٲری ہرگاہ موضوع تہٕ موادٕ رٔنگۍ اکھ  بیون تہٕ بدوٗن شعر ذاتھ ماننہٕ تہ ییہ مگر
فارم چھے اَتھ منز قریب قریب سۅے  ورتاونہٕ
آمٕژ یۅسہٕ لولہٕ مثنوۍین خٲطرٕ  ورتاوس
لاگنہٕ آمٕژ چھے۔اوَے چھُ مثنوی  ہُند
رزمی اظہار اَمیُک اکھ اہم روٗپ۔  اکثر
لولہٕ مثنوۍین ہٕندِۍ پٲٹھۍ چھُنہٕ  کٲشرِ
زبٲنۍ منز کُنہ تہ جنگ نامُک داستان  موٗلہٕ
کٲشُر۔ یودوَے یِمن پَہا أنۍ  مٕتٮ۪ن
رزمیہ داستانن رزمیہ ترجمہٕ کارو  کٲشُر
ماحول پٲدٕ کرنٕچ کل بۅد تہ بٲومٕژ  چھے
اماپوز دٔلیلہٕ ، کردار ، حالات بلکہ مُلک تہٕ مٲدانِ جنگ پرٮ۪تھ کینہہ چھُ  وۅپر ۔یِمن جنگ نامن ہٕندۍ آگر چھِ فارسی،  سنسکرت ، اُردو تہٕ پنجٲبۍ زبانن منز  لیکھنہٕ آمٕتۍ جنگ نامہٕ ، بوزٕوَے تہٕ  یِمن چھُنہٕ سیدِ سیود کٔشیرِ تہٕ کٲشرٮ۪ن  سٍتۍ کانہہ موٗلی واٹھ ، وۅنۍ گو یِم سٲری  چھِ ییتہ مذہبی خۅش اعتقٲدی ہٕندِس تہٕ  اَمی رِشتہٕ کِنۍ گٔیکھ ییتہ پذیرٲیی  حٲصِل۔ خٲلِص مذہبی جنگ نامن منز تہ چھے  پَزنہٕ پیٹھۍ خۅش اعتقٲدی مۅکھٕ نامُنٲسِب  افسانوی رنگ آمیزی سپٕز مٕژ ، حقیقت چھے  یہ زِ کٔشیرِ چھُ اکھ پنُن شاندار تمدُن  ،ساسہٕ بود ؤری پرون توٲریخ ،ییتہ چھِ  للتادتس
تہٕ سُلطان شہاب الدینس ہوۍ  فاتح
حکمران ٲسۍمٕتۍ، ییتہ چھِ کاجی ژکس  تہٕ
مُبارک خان بیہقی یَس ہوۍسپاہ سالار  تہ
پٲدٕ گٔمٕتۍ ۔ کٲشرٮ۪و چھے وۅپر حملہٕ  آورن
ہمیشہ زسمہٕ بٮ۪ہناوِمَژٕ۔ یہ ٲسِتھ تہ چھِنہٕ کٲنسہ کٲشِرۍ رزم نگارن  پنہٕ نٮ۪ن بہودُرن، سرفروشن ،پہلوانن  تہٕ سپاہ سالارن ہٕندۍ تہٕ کُلہُم پٲٹھۍ  کٲشِر قومٕکۍ قٲبلِ فخر تہٕ قٲبلِ یاد  گار کارنامہٕ نظمٲوۍ مٕتۍ۔ دپان  کٲشرِزبٲنۍ منز تُل کُرۍ گامٕکۍ پرکاش  رامن ہندوستانُک مشہوٗر رزم نامہٕ تُلسی  داسُن راماین، کٲشرۍ پٲٹھۍ منظوٗم کرنہٕ  سٍتۍ رزم نگٲری ہُند دَس ۔ پرکاش رامُن  زاسنہٕ تہٕ مرن سنہٕ چھُ نہٕ ثٮ۪قہٕ پٲٹھۍ  معلوم ، اماپوزگریرسن چھُ ونان زِ سُہ  اوس سُکھ جیون ( ۴۶۷۱ئ ) سٕندِس  دورس تام زِندے۔ پرکاش رامُن راماین چھُ  ریاستی کلچرل اکاڈمی چھاپ تہ کورمُت ۔  پرکاش رامس پتہٕ آیہ کٲشِرۍ زبٲنۍ ترے  اہم رز م نگار باگہ ، لکھمن جُوبُلبُل،  امیرشاہ کریری تہٕ وہاب پرے حاجنی۔ امیر  شہن چھُ فردوسی ، خواجو تہٕ عسجدی ترٮ۪نہٕ  وٕنۍ ایرٲنۍ شٲعرن ہٕندۍ نۅسخہٕ برونہہ  کنہ تھٔوِتھ مشہوٗر رزمیہ سام نامہٕ  کٲشرِس منزپھیُرمُت، تمٔۍ چھُ پنہٕ نِس  سام نامس منز لیوکھمُت زِ یہ کینژھاہ  ترییو فارسی مثنوی نگارو سامس متلق وونمُت  چھُ تہ چھُ مے دَر نظر روٗدمُت ۔ امیر  شاہ نِس سام نامس چھِ ۱۵۹۹ شعر ۔ تمٔۍ چھُ  اَمہ علاوٕ خاور نامہٕ، ظفر نامہٕ تہٕ  جنگ علقم تہ لیوکھمُت ۔ بُلبُلن تہ کور  سام نامس کٲشُر ترجمہٕ مگر تسُند سام  نامہٕ چھُ امیر شہنہ سام نامہٕ کھۅتہٕ  مۅخصر تہٕ فنی لحاظہٕ کھٔسِتھ۔وہاب پرے  ین کور فردوسی سٕندِس شاہ نامس کٲشُر  ترجمہٕ ،فردوسی سٕندِس شاہ نامس چھِ شیٹھ  ساس شعر ییلہ زَن وہاب نِس کٲشرِس شاہ  نامس ۱۹۴۳ شعر چھِ، اَمہ علاوٕ چھُ وہابن  حمید اللہ شاہ آبٲدی سُند اکبرنامہٕ تہ  کٲشرس منز پھیرمُت۔ یہ کینژھا مواد  جنگنامو رٔنگۍ اَسہ نِش موجود چھُ تمہ  منزٕ چھُ امیر شہُن تہٕ بُلبُل سُندسام  نامہٕ،وہابُن شاہ نامہٕ اکھتُے مولوی  صدیق اللہ حاجنی سُند سِکندر نامہٕ تہٕ  امیرشہُن خاور نامہٕ باقٕے جگنامو کھۅتہٕ  ڈرامٲیت ، رزمیہ طُمطراق ، طِلسمٲتی فِضا  ، زبٲنۍ ہٕنز وُسعت،واقعہ نگٲری ،  کردارنگٲری
تہٕ جنگی ماحولہٕ کِنۍ کتہ  کور
اعلیٰ درجہ تھاوان بلکہ چھُ بُلبُل  سُند مۅخصر سام نامہٕ فنی خوبیو کِنۍ  سارِنے جنگ نامو کھۅتہٕ سرس ماننہٕ یوان۔  بنان چھُ یہ دعویٰ ما ہیکہ ڈیول ثٲبت  سپدِتھ ییلہ جنگنامن ہُندپورِ پوٗر  مطالعہٕ کرنہٕ ییہ۔سانہ زبٲنۍ منز چھے  جنگنامن ہٕندٮ۪ن شعرن ہٕنز گرند لچھن تام  واتان۔ فنی رۅخ ا وک طرف ترٲوِتھ چھُ یہ تہ
پزر زِ یِم شعرٕ امبار چھِ نہٕ صرف  زبٲنۍ
خٲطرٕ محض اکھ برژربلکہ چھے ووتھٕ  وُنٮ۪ن زبٲنٮ۪ن ہٕندِ خٲطرٕ یِژھٕ کو ششہ  ژٔراہمیت تھاوان، بقول محمد امین  کٲمل "" دُنۍیہچہ سارےے بجہ زبانہٕ چھے  یِمے وَتہٕ مٲنڈِتھ برونہہ پچمٕژ "" ( سر  نامہٕ : جنگ  نامہٕ نمبر ،شیرازٕ ) ۔ سانٮ۪و  اکثر رزم نگارو یودوَے جنگ نامہٕ لٮ۪کھ  نٕچ کٲم مذہبی خۅش اعتقٲدی مۅکھے کٔرمٕژ  چھے مگر واریاہ چھِ تِم تہ یِہُند مقصد  کٲشرٮ۪ن پنُن پتھ کال یاد پٲوِتھ غۅلٲمی  ہٕندِس دورس منز وچھِ کِس وُپھاٹھس واو  ہیوٗ ڈلہٕ ناوُن اوس ۔ تِہندِس جوشس تہٕ  جذبس وُتش دیُن تہٕ تِہندِس غٲرتس کٕتہٕ  کٕتہٕ کرُن اوس  چھِ  کٲشرۍ نٹن گۅرزٕ خنجر وُچھِتھ اَژان  لرزٕ چھُکھ کانہہ دِلاور وُچھِتھ مُنٕلۍ  جامن اندر گٔمٕتۍ ٹھیلہٕ پوش کُجا  ورع خفتاں کُجا تاوو توش مگر  تِم چھِ ہنگامِ سرما دِلیر کڈان  کانگرٮ۪ن کش بمانندِ شیر مے  کور غیرت از بہرِ کشمیریاں کٔرٕم  چست و چوبُک یہ کٲشرِ زبان ( سام  نامہٕ ) پرکاش  رام ، امیر شاہ، وہاب تہٕ بُلبُل سٕندٮ۪وجنگ  نامو علاوٕیِم جنگ نامہٕ ؤرۍیہ وادن  کٔشیرِ ہٕندِس گرس گرس منز پرنہٕ ، پرناونہٕ  تہٕ بوزنہٕ یوان ٲسۍ تِمن منزچھِ نۅم تہ  شٲمِل۔ جنگ خیبر ( مہدی  ترالی ) خاور  نامُک ا وڑحصہٕ ( میر  قبول کریری ) جنگِ  مختار ( مظفر  شاہ ) جنگِ  امیر حمزہ ( غلام  محمد حنفی ) زین  العرب ،جنگِ امامِ حنف ،جنگِ تال ، جنگِ  زیتون ( علی  شاہ ہرل ) مغازی  النبی سکندر نامہٕ ( صدیق  اللہ حاجنی ) مغازی  النبی ( محمد  اسماعیل نامی ) زین  العرب ،جنگِ قندور ( شیخ  غلام نبی منڈھول ) جنگِ  موتہ ( عبدالغنی  ٹھوکر ) جنگِ  بدر ( محمد  افضل ) جنگِ  دینور ( شیخ  عبدالعزیز ) جنگِ  یرموک ( بہار  شاہ آبادی ) جنگِ  بدر ،جنگ احد ( مولانا  انور شوپیانی ) وغٲرٕ۔ مثنوی  ۷۴۹۱ءپتہٕ :- مثنوی  بوزٕنُک تہٕ بوزناونُک رواج اوس ییمہ  صٔدی ہٕندِس سٔتۍمِس دٔہلِس تام تہ  اماپوز من رَنزٕ وَنکٮ۪و جدید ترین ؤسیلو  نیوٗ یہ شوق تہٕ ذوق مُہتھ وۅنۍنہ چھِ  مثنوی خوانٕے کُنہ تہٕ نہ مثنوی خوٲنی  ہٕنزمجلسے ۔ گرن اندر چھِ ٹیپ رکاڈر،ریڈیو  تہٕ ٹی وی ،وٲنسہ آمہٕ تٮ۪ن پرانٮ۪ن ہَے  کانہہ پرٲنۍ مجلس آرٲیی ژٮ۪تس تہ چھَے  مگر نٔوپُے چھَ فِلمن تیوٗت لورزنتہٕ پتھ  کالُک تہٕ پننہ تہذیبُک احساسٕے چھُنکھ  مُہتھ نیوٗمُت۔ ۷۴۹۱ءپتہٕ گو مثنوی نگٲری  ہُند یُپ تھامہ، مثنوی نگٲری ہُند تہٕ  مثنوی خوٲنی ہُندشاندار تہٕ یاد گار دور  ووت اند۔ سٲنۍ واریاہ مثنوی نگار  گٔیہ۷۴۹۱ءپتے رحمتِ حق مگر عوٲمی بے  ذوقی وُچھِتھ ٲس تِمو ۷۴ءپتے مثنوی نگٲری  ترٲومٕژ ، اماپوز یہ سپدِتھ تہ ما چھے  کانہہ طویل تہٕ دٔر روایتھ گال کھاتس  تراوٕنۍیا پھٹراوٕنۍ کانہہ گھپھ کتھاہ ! روایتھ  روٗز
توتہ زِندَے ، اَدٕ لِتھٕ کھۅکھٕ  شے
زَن پٔچ ، اوَے چھے مشہوٗر مقٲمی لُکہٕ  کتھِ
پٮ۪ٹھ مبنی حبیب اللہ ٹھوکر سٕنزطنزیہ  تہٕ
مزاحیہ مثنوی "" الہٕ شہر "" یۅسہٕ  احتجاجٕچ
شٲعری چھے ،۷۴۹۱ءپتے لیکھنہٕ  یوان
، یتھ منز قبٲلۍ حملُک تہٕ نُنہٕ  دراگُک
تہ کم زیادٕ ذِکر چھُ ۔مثنوۍ یَن  ہُند
چلے جاو تہٕ چکہٕ چاو سورٕنُک مطلب  گونہٕ
زِ اَمِچ روایتھ تہ سوریا یہ۔  اَلہ
ٕ شہر پتہٕ تہ آے کینہہ مثنوی چالہ  نظمہٕ
تہٕ مثنوۍیہ لٮ۪کھنہٕ مثالے محمد  امین
کٲمل سٕنز ساقی نامہٕ تہٕ تٲے نامہٕ  ، پروفیسر رحمان راہی سٕنز کینہہ زیچھِ  بیانیہ نظمہٕ ، ارجن دیو مجبور سٕنز سنگر  تہٕ سنگر مال ہشہ نظمہٕ چھے مثنوی نگٲری  ہٕندۍ نٔوۍ تجربہٕ ۔ شمس الدین غمگین  سٕنز "" رٕژ شیچھ ( سورئہ  یوسفُک ترجمہٕ ) تہٕ  غلام نبی ظہور سٕنز باغ و بہارِ ہشہ  نظمہٕ چھے مثنوی نگٲری ہٕندِس روایتس ڈکھ  عطا کران۔ ایوب صٲبر سٕنز لۅکچہ بجہ  کینہہ مثنوۍیہ تہ چھِ اَمی رٮ۪وایتچہ  ہانکلہ ہٕندۍ کٔرۍ۔ فاروق نازکی سُند  مرزا نواب شوق سٕنز مشہور اُردو مثنوی  زہر عشقُک کٲشُر ترجمہٕ چھُ "" مہہ جبین ""  نٲوۍ
حال حالٕے شائع کرنہٕ آمُت ، اَتھ  پٮ۪ٹھ
نٲقدانہٕ نظر تراونٕچ چھے ضروٗرت۔  وۅنۍ
گو فاروق نازکی سٕنز یہ مثنوی چھے  کٲشرِ
زبٲنۍ خٲطرٕ اکھ فال نیک بلکہ موجودِ صورتِ حالس منز مثنوی نگٲری خٲطرٕ  اکھ نٔو میلہٕ کٔنۍ۔ ۸۸۹۱ءمنز چھپٲو غلام  محمد رفیقن "" عرفانِ وجود "" نٲوۍ پنٕنۍ  مثنوی
، یہ چھے سارِوٕے کٲشرٮ۪و مثنوۍٮ۪و  نِش
موادٕ رٔنگۍ مختلف ، اَمِکۍ کردار  چھِ
شٲعرن پانے تُھرۍ مٕتۍتہٕ قصہٕ تہ  تخلیق
کورمُت۔ یہ مثنوی چھے سانٮ۪ن  مثنوۍین
منز اکھ مۅلُل اِضافہٕ۔ حال  حالٕے کور سانٮ۪و دۅیو اَہم شاعرو مثنوی  نگٲری منز نوزُو زٮ۪تہٕ پٲدٕ کرنہٕ خٲطرٕ  نوِ اندازٕ تہٕ ذوقہٕ شوقہٕ نوو تجربہٕ  ، اَتھ صنفس اندر تُلکھ نوٮ۪ن تجربن ہٕنز  باوَتھ
کٲری دَس۔ اکھ چھُ فاروق نازکی  ییمۍ
سٕنز "" ناد "" مثنوی ہُند اکھ پڑاو  سپُد
واد رسالہٕ کِس سٔتۍمہ جِلد کِس د  ویمِس
شُمارس اندر واد ادارُک نوٹ ہٮ۪تھ  شایع "" فاروق نازکی سٕنز یہ مثنوی چھے  اُردو تہٕ فارسی مثنوی نِش بِدون تہٕ اکھ  اَہم آواز ، اَسہ چھُ یہ سوال زِ کیامثنوی  ہیکیا شٲعری بٔنِتھ ، اگر مثنوی چھِ زیادٕ  کھۅتہٕ زیادٕ کلام موزوٗن تیلہ چھُ سوال  پٲدٕ گژھان زِ شٲعری ہُند موضوع کیا چھُ  ، زیرِ نظر مثنوی ہُند پڑاو چھُ وضاحت  یژھان  ""  بِشنو  از نے چوں حکایت می کند و  از جُدٲیی ہا شکایت می کُند چھَس  نٔیستانٕچ کُکِل زَن کٔج گٲمٕژ چھندریمٕژ  ،اَہرنیمٕژ ،ؤسۍ پیمٕژ میانہ  سینٕکۍ سرو کران باوتھ غمس یُتھنہٕ  زانکھ چھَس بہٕ نغمن سٍتۍ مَس تارِ  کٔرنس نے نوازن شوقہٕ مٔژ تس  خبر چھا کس وُٹھن سفراتھ کھٔژ کوہ  قافُک تاپھ یاوُن میونویے چھُم  بیابانن کوہن منز کرونویے آبشارُک  گرٮ۪ز بہارُک زیروبم سونتہٕ  واوس پٮ۪ٹھ چھِ گُل شیرن قدم تیر  رٲچھو میانہ لَیہ عرفان لوب عرشہ  والٮ۪ن میون آلو گونہٕ گوب نے  نوازو بال ترٲوِتھ کوت ژٕآکھ شہرٕ  کٮ۪ن دیوان خانن کیازِ ژاکھ لوکہٕ  ارساتس اندر کوٕ وٲجتھس بے  خبر پٲٹھۍ تاوٕنس کوٕلٲجتھس بال  تھاوان لال سینس منز رٔچھِتھ شینہٕ  مانٮ۪ن تَل چھِ کم کم سٕہہ کھٔٹِتھ بال  وٮ۪تراوان چھِ کم کم نارٕتٔتۍ طوٗرٕ  کِس بالس چھِ کم کم ژِہۍ لیکھِتھ زَگ  تہٕ پرون نیران وَنن منز بٲن بٲن رام  ،لکھمن، پرمہٕ لیلا عٲن غٲن ناد  گو نوٗرس رٔلِتھ سپدٮ۪و وجود بومبرٕ  گٕنگرایو وجودس دیُت سروٗد ناد  گو جبرئیل سُند اقراءوَنُن ناد  گو یزدانہٕ سُند آلو کنن ناد  گو "" کُن "" حُکمِ رُبِ ذوالجلال ناد  گو نِروان معراجُک کمال ( فاروق  نازکی ) د  ویم شٲعر چھُ نٲجی منّور ، ییمۍ لُکہٕ  روایژن ہُند پوٗرِ پوٗر فٲیدٕ تُلِتھ اکھ  نُندٕ بٲنۍ تہٕ پننہ طرزٕچ جُدا گانہٕ  مثنوی لیچھمٕژ چھے، ناو تہ چُھس "" پوز  تہٕ
پزِ "" یہ مثنوی تہ چھے اکھ نوو تجربہٕ  ، یِمہٕ دۅنوے مثنوۍیہ چھے یہ الزام  پُھٹراوان
زِ مثنوی شعرٕ ذاتھ کیا چھِ  وۅنۍ
ہانٹھنیامٕژ۔  بوزٕکھے  پانا ژٕ لٮ۪کھ اکھ مثنوی دٮ۪و  برنزٮ۪ن کینژَن گژھی حٲصِل خوشی ٲنہٕ  ہن اکھ کونہٕ پانس کِژ گرکھ صوٗرٕژن  پنہٕ نٮ۪ن ژٕ پانے تاہ کرکھ لورِہن  ژھارے زِ ڈٔکھراوو پکو سرپھٕ  ہن پِلہٕ نٲو یارو دوستو کۅکرِ  ہَن رٔچھ ٹھوٗل تروون پرگرس  ہوٗل  بانگے کرنہ آمٕژ پٮ۪ٹھ برس کوت  سَنا گٔے خۅش یِوٕنۍ تِم پرٲنۍ دۅہ فِکرِ  روس ، بے غم تہٕ بے پھروک سٲنۍ دۅہ ستہٕ  تُت تاں ٲر کجہ تَل روومُت نِچہ  گِلہ چُھس چھِٹہ پِلہٕ وَن مل پیومُت ڈینشہ  کُس آکاشہککٲیا پکان وۅنۍ  چھُ کُس ککایہ کِرمٲیا منگان گولہ  کھییہ سینن تہٕ تٔتھۍ منز لوب نجات زہرٕ  پیالن وون یہ گو آبِ حیات ہاے  وۅنۍ ڈینشان چھِ دۅہدِش ساڈٕ سٔتۍ شاہمتو  و ول نال گٔے اَسہ کۅکرِ پٔتۍ علم  پرناوان چھِ اَن پَر ماشٹر مسندن  کھٔتۍمٕتۍ چھ سرونٹی بٲرخر ریڈیو،  ٹی وی ، جہالَتھ بٲگران عقلہ  قلمَس گٔے ژٹان دۅہدش زبان ( ناجی  منّور ) یِژھٕ  کو ششہ وُچھِتھ چھے وۅمید گنان زِ مثنوی  ما پھیرن بییہ دۅہ تہٕ بنان چھُ محمد  یوسف ٹینگ سُند یہ وَنُن مانیرِ پوزُے  زِ __ ""  مثنوی  ہٮ۪کن وُنہ تہ اہم تہٕ شاندار ادبی  کارنامہٕ ڈنب لٔگِتھ تہٕ زیوِتھ تہ۔ از  ہرگاہ نے کٲشِرس شٲعرس صلاحیت یا فرصُت  چھے، تہ گو نہٕ زِ أسۍ منساوون یہ أر  تہٕ دٔر شعرٕ ذاتھ ،کیا خبر زِ کٲشرس ییلہ  ریڈیو تہٕ ٹی، وی کہ ٹٮ۪کسالہٕ منز یڈ  ییہ تہٕ ژاٹہٕ کوٹ کٔرِتھ بٮ۪ہنٕچ ژٮ۪ڈ  پٲدٕ گژھِ ،سُہ ما گژھِ کُنہ ساتہٕ مثنوی  تہٕ ناول چن زُلفن کنگٕنۍ والنس منز آوُر ""  ( شیرازٕ  ۲۸۹۱ءشُمارٕ ۲ ص ۷۱ ) ۔ ٭٭٭ فُٹ  نوٹ :- ۱۔  دپان
بڈشاہ سٕندِس زمانس منز آسہٕ نتھ  سومن "" جین چِرت "" بھٹ اوتارن "" جین ولاس ""  تہٕ
یۅد بٹن "" جین پرکاش "" کٲشِر کتابہٕ  لیچھمٕژ۔
یِم راوِمَژٕ چھے۔ بانا سُر  کتھا
یہ ہُند نُسخہٕ اوس بھنڈارکر اورینٹل  ریسرچ
انسٹیچوٹ پوناکِس محافظ خانس منز۔  یہ
اوس شاردارسم الخطس منز۔ اَمہ برونہہ  اوس
جارج بوہلرس اَمیُک اکھ نُسخہٕ  بیکانیرٕ
اَتھِ آمُت۔ ( پُشپ ) ۲۔  سۅکھ  دۅکھٕ چرت کتابہ ہُند نسخہٕ تہ اوس جارج  بوہلرس بانا سُر کتھایہ ہٕندِس نسخس  سٍتۍ راجستھانس منز بیکانیر اتھِ آمُت  تہٕ وُنۍکٮ۪ن دپان چھُ پونا بھنڈارکر  اورینٹل ریسرچ انسٹیچوٹس منز۔ ۳۔  دپان
بڈشاہ سٕندۍ دربٲرۍ شٲعر شری ورن  اوس
مولانا جامی # ¿  سٕنزِ  یوسف
زُلیخایہ سنسکرتس منزترجمہٕ کورمُت ( پُشپ ) ۔ ۴۔۵۔کٲشرِ  ادبُک
توٲریخ، ص ۶۳، ایڈیشن اول۔ کتاب  نامہٕ :- ۱۔  شیرازٕ
لولہٕ مثنوی نمبر ۲۔  شیرازٕ
جنگ نامہٕ نمبر ۳۔  شیرازٕ
۲۸۹۱ءشُمارٕ۲، مضمون "" مثنوی تیلہ  تہٕ
از "" محمد یوسف ٹینگ۔ ۴۔  کٲشرِ
ادبُک توٲریخ مولفہ ڈاکٹر شفیع شوق  ، ناجی منور۔ ۵۔  سون
ادب ۶۹۹۱ئ۔ ۶۔  واد
سرینگر شمارٕ۷ جلد ۲۔ ۷۔  انہار
جلد ۵۔ شمارٕ۸ ۸۔  انہار
جِلد۲۱ شمارٕ ۵۱۔ کٲشرٮ۪ن  صوٗفی شٲعرن ہٕنزٕ مثنٔوۍیہ اَسہ  چھے کٔژ تامٕے مثنوۍیہ یِمن منزسید سیود  تُصوف یا تمہ کٮ۪ن مختلف انہارن ہٕنزوکھنے  سپٕز مٕژ چھے۔ بامے تِمن ہٕندۍ لیکھن وٲلۍ  ناماوار صوٗفی چھِ یا نہ چھِ، یِتھٮ۪ن  مثنوۍ نگارن منزچھُ سون مشہوٗر صوفی شٲعر  مومن صٲب خاص مقام تھاوان ۔تسٕنزخٲلِص  متصوفانہٕ مثنوی "" کٲشرِ منطق الطیر "" چھے  نہَ
صرف کٲشر زبٲنۍ خٲطرٕ بٔڈ ارزتھ بلکہ کٲشرِ زبٲنۍ ہٕندِس صوٗفی ادبس منز اکہ  میلہٕ کنہ ہٕنز حثیت تھاون ۔ مومن  صٲبنہ اَمہ مثنوی ہُند آگُر چھُ حضرتِ  فرید الدین عطار ؒ سٕنز مشہوٗر مثنوی  "" منطق
الطیر "" اَتھ منزچُھ سلوٗکہٕ کٮ۪ن  سِرسٲوۍ تہٕ پُر اسرار پڑاون ہُند
استعٲراتی  اظہار موجود  نوٗرِ  حق چوں مولوی رومی بدید مثنوی  زاں نور آمد در پدید نوٗر  حق بے پردہ آمد در عطار بوی  منطق الطیراو کردہ نثار ( دُرِ  عرفان،شاہ
عبدالغفور شوپیانی ) مومن  صٲبن چھے حضرتِ عطارؒ سٕنز دۅدٕ کۅل  مٔندِتھ تھَنہٕ لوزٕ کٔرۍمٕتۍ۔ کُنہ  فارسی مثنوی ہُند چھُ یہ شاید کٲشرِ  زبٲنۍ منز گۅڈنیُک ترجمہٕ تہٕ تلخیص ۔  فارسی منطق الطیرس منز چھے شعرن ہٕنز گرند  پانژَو ساسو تہ پیٹھی گژھان ، ییلہ زَن  مومن صٲبن اَمہ گۅلاب گۅندیُک عطرٕ چیرتھ  صِرف ۹۸۳ شعرن ہٕندِس شفاف عطر دانس  منزمحفوٗظ کورمُت چھُ  بوے  از مُشکھ ،مُشکھ از تاتا ر آو مومنس  از جانبِ عطار آو تمٔۍ  چھُ نہ زیوٗٹھ حمد لیوکھمُت ،نہ کانہہ  مناجات تہٕ نہ وجہ تصنیف، ییلہ زَن یِم  چیز مثنوی ہٕندِ روایتٕکۍ حِصہٕ روٗدۍ  مٕتۍ چھِ،زِ یچھِ تمثیلہٕ ضمنی واقہٕ ،  مۅرشدس نذرانہ # ¿  عقیدت  ہوۍ
رٮ۪وایتی چیز تہ چھِن ترٲوۍتھٕے  ژھٕنۍمٕتۍ۔
ژکہ چھُ سُہ اورُک یورُک  مصالہٕ
رلاونہٕ روستُے مطلبٕچ کتَھ ونٕنۍ  اوسمُت
یژھان ،یتھ منز سُہ کامیاب تہٕ  کامران
باسان چھُ ۔تمٔۍ چھُ فارسی منطق  الطیرُک
سُے حصہٕ نظموومُت کٲشِرۍ پٲٹھۍ،  یتھ
منز سٲری جاناوار سٔمِتھ ستہٕ تِس  پنُن
رہبر بنٲوِتھ کوہ قاف کُن سفرس چھِ  نیران
،ییتہ تِم پنہٕ نِس بادشاہ سیمرُغ  سُند
دیدارکرُن چھِ یژھان ۔سَتہٕ تُت ( ہُد  ہُد ) چھُ  جاناوارن ہٕندٮ۪ن دِلن منزموجودٕ سفرٕکۍ  خدشہ تہٕ وسواس بصیرت افروز نصیحتو سٍتۍ  دوٗر کٔرِتھ تِہندۍ حوصلہٕ بڑاوان۔جاناوار  چھِ سَتھ مرگہٕ طے کران ،اَتھ سفرس دوران  چھُ ہُد ہُد تہٕ بییہ زٕے جاناوار کامیاب  سپدِتھ سُرخرو سپدان، مٔنزلِس پٮ۪ٹھ  وٲتِتھ چھِ تِم تہ سیمرُغہٕ سٕندِ اکہ  جلوٕ سوٗر سپدِتھ جُزکُلس منزجذب سپدان۔  لاکھوں  ہی مسافر چلتے ہیں ،منزل پہ پہنچتے ہیں  دو ایک اے  اہلِ زمانہ قدر کرو نایاب نہ ہوںکم یاب  ہیں ہم ( شاد  عظیم
آبادی ) دراصل
چھِ اَتھ مثنوی منز سٲلکہٕ سٕندِ روحٲنی  سفرٕچ
باوَتھ سپٕز مٕژ ، مثنوی ہٕندِنفسِ  مضمونہٕ
مطابق چھِ سٲلۍکس مٔنزِلس تام  واتنہٕ
خٲطرٕ سَتھ پڑاو سرٕکرٕنۍ ،سَتھ  مرگہٕ
چھِ سَتھ مقام ، یِمن تام واتُن تہٕ  وٲتِتھ
تَتہ دَرُن سٮ۪ٹھاہ مُشکل چھُ  ۔مثنوی منز چھِ یِمن پڑاون ہٕنز ییمہ  ترتیبہٕ نشاندہی کرنہٕ آمٕژ۔  ۱۔مطلب :- آو  یَس روزِ طلب گو بے نوا پادشاہ  یود آسہ سپدانٕے گدا طٲلبس  آرام چھُے نا روز و شب چُھس  بہ تاثیر طلب تس پٮ۪ٹھ غضب ۲۔عشق :- عشق  لاثٲنی سٮ۪ٹھاہ تس زور چھے از  تری تاعرش تمٔۍ سُند دورچھُے سُے  عشق چھُے جلوئہ آں ذوالجلال سُے  عشق چھُے آفتابِ بے زوال آتشِ  عشقس چھُنا کینہہ کھیون تہٕ چون آتشِ  عشق چھُنا زیون یا مرُن ۳۔شکھ  تہٕ
ژَکھ :- منہٕ  نِشے دوٗر کر گۅڈٕ ژَکھ تہٕ شکھ جانہٕ  کُے جانانہٕ ادٕ دیدو وُچھکھ آفتابِ  دِل ییمِس روشن سپُن آفتابِ  معرفت تس دراو نون ۴۔  استغفار :- وادی # ¿  ژوٗرِم  چھے
استغفار ناو یِتہٕ  پانو غۅطہٕ دِتھ اَتھ منز ژٕ راو چھُے  تجّلی لاوُبالی ذوالجلال اتھ  شیےَ کم کم چھِ گژھان خستہٕ حال ۵۔  توحید :- سٲلکو  ییلہ کُنِرسٕے منز پیکھ پتھر کینہہ  نہٕ چھُکھ تے کینہہ نہٕ سٕے پٮ۪ٹھ تھو نظر کینہہ  نہٕ چھُکھ تے کینہہ نہ سٕے اندر اَژکھ کینہہ  نہٕ ٲسِتھ کینہہ نہٕ سٕے اندر مۅژَکھ ۶۔  حٲرتھ :- زانہ  سُے یُس حٲرتس منز بستہٕ گو ہوس  ٲسِتھ موہ چھُ سپدان خستہٕ گو گِردِ  آبس منز ولنے آو تے خوف  چُھس ہرلحظہٕ پھَٹٮ۪م ما ناو تے ۷۔فقرو  فنا :- وادی # ¿  ہفتم  یۅہے
فقروفنا اتہ  کتیو ویژِ ونُن چوں و چرا عالمِ  امثالٕکۍ احباب یِم حکمتھاہ  تصویر چھی برآب تِم نے  ویژی تتہ بندٕ ونُن نے خدا نے  ویژی تتہ پادشاہ نے گدا زبان  و بیانہٕ کٮ۪و کینژَو کھۅندٮ۪و ورٲے چھے  کٲشِر منطق الطیر سٲنۍ اکھ ابتدٲیی مثنوی  آسنہٕ باوجود تہ رَچھِ کرنس لایق  ارزتھ،اَتھ منزچھِ ییمہ قسمٕکۍ کٍتۍ  شعر از تام بے مثال  پھول  ٲسِتھ ہیول سپنکھ کھل بنکھ قطرٕکِس  دٔرۍیاوٕسٕے وٲصِل بنکھ حالہٕ  تَلے روٗد کتے راتھ دۅہ کنہ  پھٔلۍ سٕے پٮ۪ٹھ ؤسِتھ زن آو کۅہ اماپوز  نۅم شعر چھِ یاتہٕ بے مانہ ،نتہٕ ثقیل  آے  سلیمان ہٮ۪تھ اَسہ ماسٲرۍیے سانہ  واتنٕچ تَتھ تاں کینہہ چھنہٕ سَے مو  زِ ضعیف ٲسۍ گٔمٕتۍدرچاہ چھِ بند کتہ  طاقت أسۍ اَنو با آں بُلند قصہ  با القصہ ؤلۍ ؤلۍ ژے أنِتھ خۅش  خبر حضرت سُلیمانس دِژٕتھ محمود  گٲمی چھُنہٕ صوٗفی شٲعرن ہٕنز گیجہ  گنڈنہٕ آمُت اماپوز تسٕنزن کینژَن مثنوی  ین ہٕندۍ موضوع چھِ خٲلِص صوٗفی فلسفس  سٍتۍ واٹھ تھاوان مثالے پۂلۍ نامہٕ  ،منصوٗر نامہٕ بیترِ۔ منصوٗرنامہٕ چھُ  محمودس
علاوٕ مقبول کرالہٕ وٲرۍ تہ  لیوکھمُت
دۅنہٕ وٕنۍ منز چھُ منصور الحلاج  البغدادی ( متوفی  ۷۲۳ھ ) سٕندِ  انا الحق ونہٕ نُک تہٕ یہ ونہٕ نَس پٮ۪ٹھ  سُہ سنگسار کرنہٕ پتہٕ مارنُک واقہٕ  نظمٲوِتھ۔ محمودن چھُ حضرت مولانا جٲمی  سٕندِ فارسی منصوٗرنامُک تہٕ مقبول کرالہٕ  وٲرۍتہ تمٔۍ سٕندے منصور نامُک کٲشُر  ترجمہٕ پیش کورمُت ، دۅنہٕ وٕنۍ مثنوۍین  چھُ کنُے آگُر اوسمُت ،اَوٕ مۅکھٕ چھَنہٕ  دۅنوٕنۍ مثنوی ین منز واقعاتن ہٕنزکانہہ  فرق  یہ
حکایت ؤنۍ یہ حضرتِ جٲمین ؤنۍ  یہ کٲشرۍ پٲٹھۍ محمود گٲمۍین وُچھ  مے درنفحات لیوکھمُت باسند پیش  منصوٗر آو شخصاہ معتمد ( مقبول  کرالہٕ
وٲرۍ ) ظٲہر  چھُ زِ دۅنوٕے صاحبو چھُ یہ قصہ جامی  سٕنزِنفحات الانس کتابہ منز ا ونمُت  ۔سُہ چھُ یہ زِ منصوٗر حلاج یٔمۍ سٕنز  کتاب
الطواسین ، تسٕندٮ۪ن اقوالن ہٕنز  سۅمبرن،وُنہ
تہ موجود چھے، اوس سٮ۪ٹھاہ  تھدِ
مرتبُک عٲلم تہٕ عٲمِل،پنژاہہ وُہرۍ  پییَس
عشقٕچ تٮ۪مبٕر دِلس تہٕ سبق سپدُس  مشرپھ۔
عشق اِلٲہیس اندرغرق سپدِتھ و  ونُن
انا الحق بٔہ چُھس خُدا ۔ خدا چُھس  بٕے۔
مذہب دارو دیتُس حکمِ کُفر ، وقتہٕ  کٮ۪و
عٲلۍ مَو تہٕ عٲملو ،یِمن منز حضرت  شبلی،
حضرت جنید بغدادی ؒتہٕ حضرت شیخ  اکبرؒ
سرس ٲسۍ کریاس وعظ و نصیحت زِ سِرس  ننٮ۪ر
کرُن گو نہٕ جان شعریعتس مہ واتناو  نقصان
، اماپوز  بحرِ  عرفانس اندر ییلہ قطرٕ گو قطرٕ  دریا ،عینِ دٔرۍیا قطرٕ گو گاسہٕ  کرٹ نارس اندر پییہ گٔے دٔزِتھ خٲصیت  نارُک لوبُن تمہ رٮ۪ہہ سٔزِتھ ( مقبول  کرالہٕ
وٲرۍ ) منصوٗرن  مون نہٕ تہٕ کورُکھ قٲد ،قٲدس اندر ٲسۍ  ژور ہتَھ مُجرم ، تِمن پییہ پٲنۍ پانے  ہتھکرِ ؤسِتھ۔ پتہٕ سپُد قٲد خانہٕ ہٮ۪تھ  غٲب ۔کینژِ کٲلۍ گوو بییہ نون۔ وول لوٗکو  عید گاہس منز مارنہ تتہ سپٕز سارِنٕے  لوٗکن منصوٗرٕ سٕنز شکل ،تِم گٔے عٲجز  زِمارٕ ہون کُس تہٕ تھوٕ ہون کُس۔ مگر چھُ  منصور پانے ونان عٲلمن زِ تُہۍ دِیِو میے  مارنُک فتویٰ عٲلمو دیُتِ فتویٰ ،تہٕ کھو  رُکھ منصوٗردارس ، دارس پٮ۪ٹھ تہ اوس  سُہ انا الحق ونان۔  محمودن  چھُ یہ قِصہٕ أکِس ہتس تہٕ دۅن تہٕ  مقبولن زٕ ہتھ تہٕ وُہن شعرن منز و ونمُت۔  محمود ن چھُ اَتہ تہ لُکہٕ طرزٕے ورتوومُت  ،لۅتہٕ وٲے تہٕ ژھوٹ بحر، سہل تہٕ عام لفظ  ۔ ییلہ زَن مقبول ہناہ زیادے فارسی آمیز  زبان ورتاوس لاگان چھُ۔ سارِوٕے کھۅتہٕ  وحدت الوجودی صوفی منصور حلاج سٕندٮ۪ن  مۅخصر واقاتن پٮ۪ٹھ مبنی یِم زٕمثنوۍیہ چھے
سانہ زبٲنۍ منز تھدٮ۪ن مرتبن ہٕنزِ  حقدار۔ پٔہلۍ  نامہٕ چھے صوٗفی فلسفس سٍتۍ تعلق تھاون  واجینۍ بیاکھ مۅخصر مثنوی ،یۅسہٕ محمود  گٲمیِس علاوٕ مقبولن تہ لیچھمٕژ چھے۔  اَمہ مثنوی ہُند آگُر چُھ حضرت مولانا  جلال الدینؒ رومی سٕنزِ مشہورِ عالم مثنوی  معنوی۔جلال الدینؒ رومی، یُس اسلٲمی فقہ  تہٕ قونونُک عٲلم اوس بنیوو حضرت شمس  تبریزی سٕنزِنظرِسٍتۍ نہ صِرف عظیم شٲعر  بٔلکہ تھَدِ مرتبُک صوٗفی تہٕ پہلۍ نامٕچ  لۅکٕٹ دٔلیل چھے محمود ن تہٕ مقبولن  أہنزے مثنوی معنوی پٮ۪ٹھٕ کٲشرٲومٕژ۔  محمودنہ مثنوی منزچھِ ۲۱۱ تہٕ مقبولنہ  مثنوی منز زٕہتھ شار ۔مقبولنہ مثنوی  منز چھِ وضاحت ژٔر ،حالانکہ اسلوٗبُک  ہشر چھُ دۅنوٕنۍ مثنوی ین منزتیُتھ  زِمحمود نہ مثنوی پٮ۪ٹھ چھُ مقبولنہ  مثنوی ہُند برونت گژھان۔ لۅتہٕ وٲے زبان  ، ژھوٹ بحر ، سہل تہٕ دۅہدشٕکۍ لفظ ، بالہٕ  دٔرۍیاوٕچ
ہش روٲنی ،قصہٕ چھُ یہ زِ  حضرتِ
موسیٰ علیہ السلامن وُچھ اکہ دۅہہٕ  پۅہلا
اکھ خداوند قدوٗسس ناد لایان ،اَتھ  نادس
منز اوس عجزتہٕ سوز و گداز ، پۅہُل  اوس
پننہ پانہٕ تہٕ مافیہا نِش بے خبر  سپدِتھ
آہ و زٲری کران، اے میانہ محبوبہٕ،  ژٕ
کتَھ جایہ چھُکھ ژھٮ۪پھ دِتھ ،مے چھے  چٲنۍ
کلن ، ہرگاہ اَتھِ ییہ ہم ، گٮ۪وتہٕ  تھٔنۍ
کھیاوٕہتھ پھُہس تہٕ مایرِ کرٕ ہے  لوزٕ۔زوٗپنُن
وندہے۔جامہٕ ہے ژھینۍ مٕتۍ  آسہٕ
نے تِم سُوٕ ہے نٔوۍ۔کۅہ مالن پٮ۪ٹھ  کھیاوٕہتھ
ژامن خاصہٕ پۅلاوٕ کھیاوٕہتھ  تہٕ
پننہ کھۅنہ منز للہٕ وٕہتھ۔حضرت  موسیٰؑ
ہن و ون پٔہلِس زِ یہ خرافات وَنُن  کر
بند ، خدا چھُنہٕ کھٮ۪وان چٮ۪وان، تس  چھُنہٕ
زیون مَرُن ،ژٕ چھُکھ کُفر کران۔  یہ
بوزِتھ موٹھ پٔہلِس پنُن فریاد ،گلہ  زٮ۪و
گٔژِھتھ ژ ول دوٗر جایہ أکِس حضرت  موسیٰؑ
کلیم اللہ ہس ووت فرمان زِ یا  موسیٰؑ
مے اوس پٔہلۍ سُند یۅہے سوز و گداز  پسند
،ژے روشہ نووُتھ مے نِش یہ میون  ٹوٹھ
،یہ منہٕ ناوُن ، مے اوس أمۍ سُند  وَنُن
منظور۔ یتھٕ پٲٹھۍ چھُ موسیٰ علیہ  السلام
پٔہلِس منہٕ ناوان۔  وُچھِو  پٔہلۍ سٕندِس نادس تہٕ لو لس کتِھٕ کٔنۍ  چھے شٲعرو زٮ۪ودِژمٕژ ، دۅنوٕنۍ ہٕندِس  اظہارس منزکوتاہ ہشر چھُ  محمو  د گامی :- بار  صاحبو ہاوتو دیدار مے ہنہ  ہنَے تنہ گونڈنم نار مے  شانہٕ  بڈٮ۪و شانہٕ کریو کوکلن دادِ  چانے سوٗر سپدان عٲقلن یارٕ  میانیو یارٕ بل پٮ۪ٹھ پرارٕیو زاگ  ہٮ۪تھ تے زٲلۍوانکے پاریو ننہٕ  وورُے چھُکھ تہٕ سُوٕے زیر پاے وتہ  وٲلِتھ وَتہ ژھنتھس ہاے ہاے ننہٕ  واریو پُلہٕ ہورا کرٕیو پونہٕ  گٔےیو گٮ۪وٕ سٍتٮ۪ن ملہٕ یو ساسہٕ  بَزے خاصہٕ نیامٔژ کھیاوٕتھو تٍر  لٔج یو کھۅنہ تل بۅ ساوٕتھو مقبول  کرلہٕ وٲرۍ :- بار  صاحبو چھم مے چٲنی ماے تے ہاوتم  ژے روزٕنٕچ کتہ جاے چھَے جامہٕ  سُوٕیو بختہ سٍتٮ۪ن ٲوۍلُے بوسہٕ  کرٕیو توسہٕ ولہٕ یو زٲوۍلُے ہابہٕ  کھورن خاصہٕ نالٲنیا اَنے  چھاونس  کِتۍ پوش والے پوت ونے بو  کرے تیمار دٲری چٲنۍ تے یود  تھوکھ منظور خدمت میٲنۍ تے تریش  ما چھے شیر چٲوِتھ تازٕبو بۅچھِ  ماچھے رنہٕناون وازٕ بو "" اکہٕ  نندُن "" چھے سٲنۍ سۅ مثنوی ،یۅسہٕ یٔمہ  فلسفٕچ وکھنے کران روزمٕژ چھے زِ ظٲہری  جسم چھُ محض اکھ لباس روح چھُ اَتھ مٔرس  اندر قٲد۔ ذات ژھارنہٕ خٲطرٕ چھُ اَتھ  جِسمس تام نفی کرُن بٔلکہ چھُ بقولِ  گُلشن مجید "" جسم چُھ محض اکھ شناختی کارڈ  ۔زیون مرُن چھُ أتھۍ شریرس ۔اکہٕ نندٕنُن  ماز
چھُ گۅسٲنۍ آسان رنہٕ وِتھ پاکہٕ وِتھ  بانن
شیوٗرمُت تہٕ ماجہ اَتھِ چُھس  گۅسٲنۍ
ناد دیاوان، سُہ چھُ ناد بوزِتھٕے  واپس
یوان۔مثنوی مطٲبق چھُ سوال پٲدٕ  سپدان
زِموٗد کُس تہٕ ، زندٕ کُس گو ؟ یہ قصہ # ¿  چھُ  پننہ
حدٕر وس پُر اسراریت تہٕ وحشتنٲکی  سٍتۍسٍتۍ
جذباتن وُزنٲوۍ وُزٕنٲوۍ ،موت  و
حیاتٕکہ عجیب سِر ساوِرٕکِنۍ از تام  مقبول
عام روٗدمُت "" ۔ از  تام چھُ اَتھ ا وڈ درجن تہ زیادے شٲعِر  و شعرن ہُندوردن لوگمُت ۔یِمن منز بہودُر  گنٲے ( پندٲہم  صدی ) ،رمضان  بٹ
،صمد میر ، پرکاش رام کُرۍ گٲمۍ ، علی  وانی،
محمد کھار تہٕ احد زرگر خاص چھِ۔  اماپوز
صمدمیر ،رمضان بٹ تہٕ احد زرگرن  اکہٕ
نندُن گو زیادے مقبول یِمو منزٕ تہ  چھُ
احد زرگر نہ سٕے اکہٕ نندٕ نس منز  سارِوٕے
کھۅتہٕ زیادٕ سوزو گُداز،  سِرٕساوٮ۪ر
،خوف و وحشت تہٕ زبٲنۍ ہٕنزِ  خوبصورتی
علاوٕ اکھ لٮ۪ل کرناون وول ہوا  نوا
موجود۔ احد زرگر گُذریو حال حالٕے،  اماپوز
سون ہم کال ٲسِتھ تہ اوس سُہ تھدِ  مرتبُک
صوفی شٲعر۔ یہ تہ چھے کتھ زِ احد  زرگرن
چھَنہٕ مثنوی ہٕندِروایتہٕ مطٲبق  یہ
قصہٕ نظماونہٕ وِزِکُنی بحر تہٕ کُنے  قٲفیہ
ورتوومُت ، تمٔۍچھُ یہ قصہٕ بَہن  تہٕ
صمد میرن ژۅدہن لنجن منز بیان کورمُت  ۔مختلف لنجہ ٲسِتھ تہ چھُنہٕ کلہُم  قصہٕ کِس وحدتس پٮ۪ٹھ بلکل کانہہ اثر  پیومُت۔ رمضان بٹن چھُ ستہٕ نٕے لنجن  پٮ۪ٹھ کورمُت بَس ۔یہ چھُ پوز زِ مثنوی  ہٕندۍ روٲیتی لوٲزِم نہ رچھنہٕ مۅکھ  ہٮ۪کونہٕ یِمن قصن مثنوی ونِتھ، تاہم چھے  پرٮ۪تھ حالس منز قٕصٕچ وحدت تہٕ امیُک  تسلسُل برقرار۔ تِمومثنوۍیو  منزیِم عشقہٕ جذبات تہٕ متعلقہ معاملات  بیان کران کران اَمیُک پِلو مجازٕچہ  ہیرِکھٔسِتھ حقیقی عشقٕچہ بالادرِ تاں  واتناوان چھِ تہ چھے کینہہ پن پن نہٕ  جایہ اہم ۔میٲنۍ کِنۍ چھے اَتھ سلسلس  منز گۅڈٕ انوارِ شاہ قلندرٕنۍ "" قصے  ابراہیم
ادھم "" سرس ۔ پزر چھُ یہ زِ اَتھ  مثنوی منز چھُ ادھم سُند گُل جانہ پٮ۪ٹھ  عاشق سپدِتھ،سۅمٔرِتھ زِندٕ کرٕنۍ تہٕ  تس سٍتۍ خاندر کرُن محض تمثیلی اندازٕ  نہ صِرف کرامٔژ رٔنگۍ ہاونہٕ آمُت بٔلکہ  صوٗفی یہ یژھان چھُ تہ چھُ سپدان، مگر  سُہ چھُنہٕ ہرگز دُنیاہ تہٕ اَمہ کٮ۪ن  لذتن ہٕنزمالَے یژھان۔اَمہ مثنوی ہُند  یہ ضمنی واقہٕ چھُ محض تٲزۍ یانہ # ¿  عبرت۔  توتہ
چھُنہٕ اَتھ مثنوی منز گُل جانہ  ہُند
مٲرۍ موند سراپا ( ۲۳شعر ) ٲسِتھ  تہ
کُنہ جایہ جنسی جذبُک تژر تہٕ تَتُر  موجود
،کلہُم پٲٹھۍ چھے یہ جنسی جذباتو  نِش
مُچھِ تہٕ حقیقی عشقٕکۍ رموٗزو  وٮ۪ژھناوان،اَمہٕ
مۅکھٕ چھے یہ مثنوی  صوفی
ادبس منزٕے جاے رٹہٕ نٕچ مقدار۔ شاہ  قلندرن چھُ لیوٗکھمُت زِ ییمہ قصُک رٲوی  چھُ حضرتِ جعفر صادق ؑتہٕ اُردو ہس منز  چھُ نظام الدین صادقاولیاہن لیوکھمُت ۔  بنان چھُ ترجمہٕ کرنہٕ وِزِ آسن تس  دۅنوٕنۍ زبانن ہٕندۍ قصہٕ نظرِ تَل  روٗدۍمٕتۍ۔  امام  جعفرِ صادق چھُ رٲوی مثالِ  عشق ادھم در فراقی دویم  درلفظِ ہندکورمُت چھُ مقصوٗد نظام  الدین صادق اولیا بود سیوم  در لفظِ کشمیری و ونُے میے یہ
پارہ دِل کٔڈِتھ بیروٗن اونُے مےے اَمہ  مثنوی ہُند بوڈ نۅقص چھُ زِ شٲعرن چھے  اکہ کھۅتہٕ زیادٕ بحرٕ ورتاوِمَژٕ حتاکہ  کُنہ کُنہ چھُن اکھ واقہٕ تہ اکہ  کھۅتہٕ زیادٕبحرن منز و ونمُت۔ توَے چھُ  قٲری مٔنزۍ مٔٔنزۍ کھوندۍ ہوۍ کھٮ۪وان۔  کینژَن شعرن منز چھُنہٕ صٔحی قٲفیہ بٔندی  ہُند خیال آمُت تھونہٕ تہٕ کینژَن ہٕنز  رَوٲنی تہ چھے نہٕ برقرار روٗژمٕژ۔ یہ ٲسِتھ
تہ چھِ اَتھ منز مکالمہٕ نگٲری  ہٕنزقٲبلِ
قدر مثالہٕ موجود۔ زمان شاہس ( گُل  جانہ ہُند مول ) تہٕ  فقیر ادھمس درمیان سپُدمُت مکالمہٕ چھُ  تیوٗت فنی چابکدستی سان پیش سپُدمُت زِ  پرن وٲلِس چھُنہٕ بار بار پٔرِتھ تہ  بییہ پرنُک چسکہٕ ہَمان : دوپنس  پادشاہن آکھ کتے دوپُس  تمٔۍ پٲدٕ کورنس عشقہٕ وتے دوپنس  پادشاہن کیا ژے چھُے ناو دوپُس  تمٔۍ تورٕ ناوس صوٗرتھا باو شہَن  دوپنس ژٕ کیا چھُکھ یوت مغروٗر دوپُس  تمٔۍ از غم دُنیا بٔہ چُھس دوٗرِ دوپہس  مارنے وۅنۍ کیا چھُ صلاح دوپنکھ  چُھس شہید الحمد لِلّٰہ دوپہس  کیا غرض چھُے چون مُدا دوپنکھ  یار چھُم یارس مے جُدا دٔلیلہ  ہُند لُبِ لُباب چھُ یہ زِ مشہوٗر صوٗفی  ادھم چھُ پادشٲہی ترٲوِتھ فقیری اختیار  کران تِکیازِ اکہ شبہٕ سنیوتس بسترس  پٮ۪ٹھ موجود دایہ ہُند کی وال، یہ داے  ٲس پرٮ۪تھ شامَس تس بستر شیران۔ فقیری  دوران گو سُہ زمان شاہ سٕنزِ کورِ گلجانہ  پٮ۪ٹھ عاشق ۔ پادشہس گٔے گال ، فقیرس  وونُکھ سمندرٕ منز دِسا مۅکھتہٕ أنِتھ  ۔فقیر چھُ سودُر ہۅکھنٲوِتھ مۅکھتہٕ  اَنان۔
زمان شاہ چھُ خۅدایس منگان زِشوٹھس  رچھتہٕ
عزت ۔ گُلجان چھے مران ۔ فقیر ادھم  چھُ
قبر پرٲٹِتھ گُلجانہ زِندٕ کران ۔  حضرت
خواجہ خضر چھُ یِمن نکاح پران۔ روزان  چھِ
ادھم تہٕ گُلجان أکِس پَہرِ منز یِمن  چھُ
نیچو زٮ۪وان ییمِس ابراہیم ناو چھُ۔  یہ
چھُ واتان زمان شاہس نِش۔ ٲخر چھُ  ابراہیم
تہ بادشاہ بنان تہٕ صرف ترییہ ریتۍ ترکِ دُنیا کران۔ ہی  مال تہٕ نٲگۍ راے سُند رومان چھُ قریب  قریب پانژَو ساسو ؤرۍیو پٮ۪ٹھ ییتہ  چلہٕ وُن ۔مُحققن ہُند خیال چھُ زِ یہ تمثیل
چھے کٔشیرِ اندر ناگن تہٕ آریاہن  ہٕندِ
ٹکراوٕچ یادگار اماپوز سانٮ۪و  مثنوی
نگارو چھُ اَتھ اساطیری لُکہٕ کتھِ  نظماوان
نظماوان عجیب موڑ دیُتمُت یہ زِ ولی اللہ مٔتۍ سٕنزِ مثنوی منزچھُ ٲخرس  پٮ۪ٹھ وَننہٕ آمُت زِییلہ ہی مال تلپاتالہٕ  منز نٲگۍ نٮ۪و اَڈٕ مٲر کرِٔتھ زمینس  پٮ۪ٹھ کھٲرِتھ ژھٕنۍ ،سۅنیہ أکۍ سودا  گارن،سوداگارن دوپُس شوٹھس سٍتۍ کر خاندر  مگر تمہ تھووُس اکھ ؤری معیاد ۔نٲگۍ  راے ووت تس ژھاران ژھاران تسٕندِس کُٹھِس  منز ۔ سودا گارن مور نٲگۍ راے ۔ ہی مال چھے  نِندرِ ؤتِتھ یہ حال وُچھِتھ باکہٕ  ژھٹان۔ بلہٕ پور واتنٲوِتھ چھُ نٲگۍ راے  زالنہٕ یوان ، ہی مال تہ چھے دُزٕوُنہ  ژینتایہ منز تراوان وۅٹھ۔اَمی ساتہٕ  چھے مدینہ # ¿  پاکہٕ  پٮ۪ٹھ
یوان فقیرن ہٕنز اکھ جماعت ۔تِمو  تُل
شور زِیہ مسلمان کیازِزولُکھ۔ ٲخرس  سپٕدۍ
زٕ ناگ پٲدٕ، یِم دۅہس ناگ تہٕ راتس  زٕقبرٕ
آسان چھے ۔تنہٕ پٮ۪ٹھ چھِ ونان  زِنٲگۍ
راین ٲسۍ ٲکھۍتھٕے کُفرٕکۍ جامہٕ  پٲرۍمٕتۍ
،اصل ی اوس سُہ مسلمان  مسلمان  دینہٕ اوسُم ناگ ارزُن گٔیس  تس نٲلۍ مےے یٔژ کٲلۍ پرزُن چھُ  خلوکھ تمٔۍ مے وونمُت ہی مٲلی بۂ  ظٲہر چھی مےے کفرٕکۍ جامہٕ نٲلی میانہ  خیالہٕ چھے محمود گٲمی سٕنز مثنوی قصہ # ¿  شیخ  صنعان
تہ أتھۍ دٲیرس منز یوان، یتھ منز  مقبولٕنۍ
گُلریز ، محی الدین مسکیٕنۍ  زیبا
نگار، حیرت کاملی سٕنزرعنا زیبا،  نٲظم
سٕنز زین العرب ، سیف الدین تارٕبٔلۍ  سٕنزوامق
عذرا یا احدزرگرٕنۍ گُل و صنوبر  تہٕ
خۅد محمود ٕنۍ شیرین خُسرو یوان چھے۔  یِمن
اندر چھُ باقٕے لولہٕ مثنوی ین ہٕندۍ  پٲٹھۍ
اکھ گٔنڈِتھ طریقہٕ ، اکھ جوان ہیرو  تہٕ
ہیروئن ، دۅنوَے اکھ أکِس نِش واتنٕچ  کو
شش کران، اَتھ سفرس منز وٮ۪تراوان  مُشکلن
پٮ۪ٹھ مُشکل ، سفرس دوران چھکھ  دٔلیلہ
ہٕندۍ نٔوۍ کردار تہ سمکھان۔  اتہ
چھُ شیریرچہ خوبصوٗرتی ہُندُے  وٮ۪وٕہار
، جنسی وصلٕچ گرٮ۪کھ مگر سٍتۍ  سٍتۍ
چھُ ش #> اعر  مجاز
س حقیقتُک پرتو زٲنِتھ مجازٕ کہ  ذٔریعہ
حقیقت ورتاونہ لگان۔ خبر یہ ما چھُ سُے عقیدٕ زِ ذات ہیکہٕ ہون صِفاتو  کِنۍ پرزنٲوِتھ ، بہرحال یہ چھُ تہٕ تہ  ، یِم مثنوی چھَنہٕ کُنہ رنگہٕ خٲلص  متصوفانہٕ۔
حالانکہ محمود گٲمی چھُ تٔسۍ  شیخ
صنعان سُند قصہٕ نظماوان یُس شہرِ  بصرُک
مشہوٗر زٲہد تہٕ پرہیزگار اوس۔  اکہ
دۅہہٕ وُچھ شیخن خاب زِ سُہ کران  پۅتلٮ۪ن
سٔجدٕ۔ پتہٕ چھُ شاہ روٗم سٕنز  کورِ
پٮ۪ٹھ عاشق سپدان، رچھان چھُ  تسٕندۍسور۔پتہٕ
چھُ تسُنداکھ مریدِ خابس  اندر
پیغمبرِآخرزمان حضرت محمد صٲبس عرض  کران
زِشیخ صنعاہس ترٲوۍ تو رحمٕچ نظر  ۔تی چھُ سپدان شیخ چھُ واپس مسلمٲنی کُن  یوان ،شاہ روٗم سٕنزِکورِ چھُ اَتھ پٮ۪ٹھ  دۅکھ سپدان، سۅ چھے ودان رِوان تہٕ چھے  ٲخٕر شیخس پتہٕ پتہٕ نیران تہٕ تس زارٕ  پار کران  درایس  پنہٕ نے دِشے وۅنۍ  روزٕ ہا ژے نشے کُفرس  گٔیس بے زار  یکبار  زولُم زُنار ترووُم  قبیلہٕ کروونُے مونم  اسلام چونُے شیخ  صنعان اوس وۅنۍ مجازٕ پٮ۪ٹھ پھیرتھ عشق  حقیقی کِس دُنۍ یاہس اندر ،سُہ لوگُس  وننہ  ہینزیٲنۍ  کیا چھُے مُدا تِم  عاشق چھی جُدا کتھ  چھکھ ژٕ کران کِشے پھیوٗرُس  بٔہ صورتہٕ نِشے مَے  ماز مُلکس تہٕ مالس مَے  ماز زُلفس تہٕ خالس خودی  تہٕ مدی تراوکھ اصل
ٕچ  وتھاہ پراوکھ یتھ  پٮ۪ٹھ یہ شوٗبہ تَتھ  نقشاہ  صورتِ آدم پانس  چھُ پانٕے ٹھرے ٹھور  کاس چھُے یار گرے صوٗرٕژ  چھے گژھان ژھٮ۪تے لاران  تس پتہٕ پتے گُلِ  بکاولی چھے لسہٕ خانس علاوٕ نعمت اللہ  پرے تہٕ اسد پرِین تہ لیچھمٕژ ۔دپان لسہٕ  خانن لیچھ یہ مثنوی کمالِ جوٲنی منز  ۔تسٕنزیہ مثنوی چھے باہن پڑاون پٮ۪ٹھ  پھٔہلِتھ۔
وننہٕ چھُ یوان سیف الملوک یِم  تہ
سفر اَتھ داستانس منز وٮ۪تراوان چھُ  تِم
چھِ أکِس سٲلۍکہٕ سٕندۍ سفر۔ اَتہ  چھُ
شریرین ہُند وصل تہ باونہٕ آمُت۔  "" بظٲہر  چھُ
سیف الملوٗکن سفر بکاولی ہش نازنین  سۅندرِ
ہندِ باپتھ مگر استعیارٲتی مانِین  منزچھُ
یہ سفر تتھ منزلس پٮ۪ٹھ ختم گژھان  ییتہ
دوٗیی ہٕندۍ پردٕدٔزِتھ چھِ پٮ۪وان،  سُہ
منزل یُس ژھارنٕکہ تہٕ لبنکہٕ حدٕ  نٮ۪بر
چھُ ییتہ شک ختم چھُ گژھان ، سیف  الملوک
سُند سفر چھُ ازٲنی ہٕندِ مقامہٕ  پٮ۪ٹھ
شروع گژھان ، محض چھے تس ژھارنٕچ  طلب
، تسُند سفر چھُ پوشہ باپتھ بکاولی  ہٕندِ
باپتھ تہٕ سنگلدیپ ہوس کڈُرس علاقس  کُن
طِسلماتو منزی سفر۔ سنگلدیپُک سفر  چھُ
ژکہ شکک ، ژھارٕنک، لبہٕ نُک تہ  رازُک
سفر۔ "" ( گلشن  مجید
، نقدِ شعر ) ٭٭٭ ٭٭٭  وُہم
صٔدی  شروٗع گژھنہٕ وِزِ اوس عالمی پیمانس پٮ۪ٹھ  کمیونسٹ تحریکہ ہُند اکھ بارستہٕ تھونگ  ماننہٕ یوان۔ تمٔۍ کٔر چین، روٗس، یورپ  تہٕ میکسکوہس منز تہ کٲم۔ سُہ اوس وی ۔  آئی ۔ لینن تہٕ ماوزی تُنگُن تہ وٲقفِ  کار۔ پتہٕ آیس نہٕ تِمن سٍتۍ برابری تہٕ  ووت ہندوستان واپس ، ییتہ ترٲوٕن 43-1942 ءمنز  ریڈیکل
ڈیموکریٹک پارٹی ہٕنز بنیاد۔  اَمہ
پارٹی ہُند زیُٹھ اوس کٔشیرِ منز  پنڈت
پریم ناتھ بزاز۔ راین چھے واریاہ  اہم
کتابہٕ لیچھمژٕ ۔ سُہ گوو 1954 ءمنز  سۅرگہٕ واس﴿م۔  ی
۔ ٹینگ﴾   شہرٕچ
مٔژ وَتھ کھٔژ پوت وَن  یِتھٕ  کٔنۍ پژھِ میانہ شک بییہ ژاو ﴿راہی﴾   یہ
مقالہٕ چھُ "" کٔشیر حضرت شیخ نورالدین  ؒ ریشی سٕندِس کلامس منز ""  کتابہ منز  حضرت
علمدارس متعلق بییہ کینژَن مقالن  سٍتۍ 1981 ءمنز  شایع
سپدُمُت ۔  ﴿آتش﴾  مشہور
المانوی فلسفی تہٕ سٲنِس علامہ  اقبال  سٕندِس "" مجذوب فرنگی "" نطشے سُند قول  چھُ: There are no facts, only interpretations ﴿واقعہٕ  چھُنہٕ
کُنے آسان ، البتہٕ چھ تشریح تہٕ  تفسیر
داہ در داہ﴾ ﴿ م۔  ی
۔ ٹینگ﴾  کٲشرس
منزچھُ "" سٲد ""  "" ژوٗر "" لفظُک ضِد  تہ
تہٕ عام کٲشرٮ۪و چھُ "" سیدصٲب "" بدلہٕ ""  سٲد
صٲب "" لفظ ورتاوس لوگمُت مگر "" سٲد ""  چُھکھنہٕ
، دیارٕ وول "" آسنہٕ کِس معنہ  یس
منز ورتومُت۔﴿آتش﴾  اصطلاحس
ژٔکِس تام واتنہٕ کِس سلسلس  منزچھُ
ٹینگ صٲبُن یہ تحقیق دِلچسپ تہٕ  معنہ
سوو۔ بنان چھُ "" ر ۆ ب
کرُن "" آسہ  ہفتا
کالہ پٮ۪ٹھ ورتاوس منز روزنہٕ پتہٕ  ورتاوٕ
نیبر گومُت، تہٕ وۅنۍ چھُنہٕ امہ  کہ
ورتاوُک امکان روٗدمُت یایِتہ چھُ  مُمکن
واریاہ کالہٕ کہ ورتاوٕ سٍتۍ  آسہ "" ر ۆ ب "" لفظ "" ر ۆ ف
تہٕ ر ۆ و یا ر ۆ ہ  لفظن
منز بدلیومُت۔﴿آتش﴾  یہ  نٲدر نعتِ شریف کور مے از برونہہ واریاہ  کال بازیافت ، گۅڈٕ کرنووُم کٲشرِس شیرازس  منزتہٕ پتہٕ اُردو شیرازس منز شایع تہٕ  از چھُ گۅڈنچہ لٹہ یتھ کتابہ منز شٲمل یوان
کرنہٕ۔ ﴿  آتش﴾  شیرازٕ، نُندٕ ریوش نمبر۔ "" نُندٕ ریوش تہٕ ریشی  سلسلہٕ "" مقالہٕ نگار ڈاکٹر رشید
نازکی : ص  :36-35  کشمیری  زبان اور شاعری ، جلدٕ 2 ۔  عبدالاحد آزاد۔نٲشر : کلچرل  اکادمی۔  بُرجِ  نور، مقالہٕ، حلقہ یاران ، کلچرل اکاڈمی۔"
kashmirilanguage,Aatish,,,"سرمایہ  تہٕ سام ﴿ سٲری حقوق چھہ مصنف سٕندِ ناوٕ محفوظ ﴾ انتساب پنہٕ  نِس
سٮ۪ٹھٕ ہٕے سیود سادٕ تہٕ درویش صفت مٲلۍ  سٕندِ ناوٕ ییٚمۍ  نم ژم گٲلِتھ پھانپھ لووُس تہٕ گانجہ  بچھِ لوگُس  اللہ  تعالیٰ کٔرۍنس مغفرت ) آمین ( *** "" سرمایہ  تہٕ
سام "" چھے میانٮ۪ن تحقیقی تہٕ تجزیٲتی  مضمونن ہٕنزپوٗنژِم سۅمبرن۔ اتھ منز  چھِ لۅکٕٹۍ بٔڈۍوُہہ مضمون شٲمِل۔ یِمو  منزٕ کینہہ چھِ آمٕتۍ وِلہ وِلہ سٮ۪منارن  منز
تہٕ کینہہ ریڈیو کشمیر سرینگرٕ پٮ۪ٹھٕ  پرنہٕ۔
اکثر مضمون چھِ رسالن منز شایع  سپدٕۍ
مٕتۍ۔ پٔتۍمٮ۪ن واریہن ؤرۍین  دوران
لیکھنہٕ آمتۍ یم مضمون چھِ ادبی تحقیقس سٍتۍ میانہ یٔژ دِلچسپی ہُند  نتیجہ ۔ وۅمید چھے پرن والٮ۪ن پاتھِ  ییمہ سۅمبرنہ منز دِلچسپ تہٕ معنہ سوو  مواد تِکیازِ اَتھ منزچھِ کینہہ سٲدٕروار  تہٕ تازٕ دریاف چیز یِمن کُن از تام توجہ  اوس نہٕ دِنہٕ آمُت مثالے اکھ نٲدِر نعتِ  شریف ، یتھ متعلق وننہٕ یوان اوس زِ سُہ  چُھ زین العابدین بڈشاہن لیوکھمُت  مگرلیوکھمُت چھُ سعد اللہ سعادتن یا ریشن  تہٕ سُلطانن ہٕندٮ۪ن تعلقاتن متعلق کینہہ  سوالیہ اشارٕ، یِم توجہ منگان چھِ۔ معراج  نامن متعلق سٲدر وار مضمون یا کٲشرٮ۪ن  شٲعرن ہٕنزِ بدیہی گوئی ہٕندۍ نمونہٕ۔  بہر حال یہ کینژھا یَتھ کتابہ منزدرٕج  چُھ تہ چُھ کٲشرِ کلچرکٮ۪ن گوشن تام پِلو  کرنُک محض پلہٕ ، تہٕ حتمی فٲصلہٕ تہٕ نہ  ٲخری کو شش ۔ تہ ٲسِتھ تہ چُھس بہٕ ہژرٕ  سان عرضی گُذار زِ وشفہٕ تہٕ سہو گژھن در  گُذر کرنہٕ یِنۍ۔ معروف  کشمیرشناس، قداوارادیب، محقق تہٕ تنقیدنگار  جناب محمدیوسف ٹینگ صٲبن لیکھۍ میانہ  یتھ ادنیٰ کوششہ ہ متعلق توبرکہٕ رٔنگۍ  کینہہ خیالات ، اَمہ باپتھ چُھس بہٕ  تہُند احسان مند، تہنزِ اَمہ خیالہٕ  باؤژ سٍتۍ ہُریوو یتھ مضمونہٕ سۅمبرنہ  بوش تہٕ توش۔ میٲنِس  ڈیلس پٔلِس دیہہ کاڈس ٲس نہٕ ییمہ سومبرنہ  ہٕندِ اشاعتُک و ولہٕ بور تُلنٕچ سامرتھٕے  ، اگرنہٕ میون عزیز ڈاکٹر گُلزار احمد  راتھر
ہٮ۪متھ کرِ ہے اَمِچ اشاعت ٲس نہٕ  مُمکن۔
کتابت کرناونٕچ ، پروٗف پرنٕچ تہٕ  طباعتٕکہ
انتظامٕچ سٲرٕے ذمہٕ وٲری وٲج  تمٔی
نکھٕ ، اَوٕ مۅکھہٕ چُھس تسُند شُکر  گذار
۔ تِمن ادیبن تہٕ محققن ہُند تہ  چُھس
شُکر گذار یِمن ہٕندۍ حوالہٕ اکار  بکار
آمٕتۍ چھِم۔ محمد یوسف میر سُند شکریہ  کرُن
تہ چھُم لٲزِم زِ تِمو کٔر ییمہ  کتابہ
ہٕنز کمپیوٹر کمپوزنگ دار  پٲٹھۍ، حالانکہ تِمن اتھ پٮ۪ٹھ  ژٔر محنت کرٕنۍ۔ غلام  نبی
آتش کٲشرۍ  پٲٹھۍ چھُ اکھ باون ہار دٔپیُت ،یُس وۅنۍ  زمانچہ وٮ۪وہارٕ تہٕ وٮ۪ستارٕ بدلی  سٍتۍ، بییو یِژھو واریاہو ٲنہٕ واجو ہٕندۍ  پٲٹھۍ ضراب خانہٕ نیبَر گومُت چھُ "" اَسہ  تہٕ
خۅجو چھے یِکہٕ وَٹہٕ مہن ترٲومٕژ ""  مہن
گٔے سۅ کندئہ ناتراش وَن لکٕر یۅسہٕ  جنگلو
منزٕ ژٔٹِتھ دٔریاون تراوَن ٲسۍ  یُتھ چہ روٲنی سٍتۍ
خریدارس نکھٕ  ٲبی گھاٹھس نِش رٹنہٕ تہٕ وٹنہٕ ہے  ۔ مہن ٲسۍ حٲکم ، رئیس تہٕ ٹھیکہٕ درے یوت  ہٮ۪کان ژھٲرِتھ گٲرِتھ مگر نہ آسن والٮ۪ن  کتہ جُڑِ ہے مہن ! تِم  ٲسۍ خیٲلی شہتیر نووکھن تہٕ ویرٕوُنِس  آبس تراوان۔ اتھ دراو خواجن راجن ہٕنزِ  مہنہ کھۅتہ ۆ ر دار تہٕ از تہ چھے  سانہ
پاپر جازبٲنۍ ہٕنزِ گٕتھِ منز رواں  دواں۔ مطلب  غرض اوسُم زِ بڈٮ۪ن ہٕندۍ پٲٹھۍ  چھے
اَسہ عامن خامن تہ جذبن ، گُمانن  تہٕ
خیالن ہشے ترایہ گرایہ آسان۔ ہرگاہ  أسۍ
تہ تِمن ہُند ناو ہٮ۪وان ہٮ۪وان  پنٕنۍ
مہن تراوو ، اَتھ گژھِ نہٕ "" من  ہستم "" ونہٕ ونٕچ ، یتھ انگریزۍ پٲٹھۍ (Names Droping) ونان  چھِ،
ہانژ لاگنہٕ یِنۍ۔ دپان مشہوٗر  بنگٲلۍ
دٲنشور تہٕ انقلٲبۍ ایم۔ا ین ۔  راے ( ۱ ) ،  سٕنزِ
دانٲیی تہٕ تیز فہمی ہٕنز ٲس  ییژکرٮ۪کھ
زِ ہرگاہے تسُند کو نژھ ہم عصر  پنڈت
جواہر لال نہرو کُنہ محفلہ  منزگرٮ۪زان
آسہ ہے تہٕ اور پییہ ہے ایم  ۔ این ۔ راے وٲتِتھ۔ نہرو جیس ٲسۍ یکدم  طوطہٕ کلٕنۍ ہٮ۪وان۔ تہٕ سُہ اوس رٲسہٕ  رٲسے کتھ ژٔٹِتھ دَگ تھاوٕنۍ ہیوان .... غلام  نبی
آتش صٲبنہ زیرِ نظر کِتابہ ہنگہٕ  طومار
لاگنہٕ وِزِ چھے مےٚ شوٹھس تہ زَن  یِژھٕے
وَنن گٲمٕژ۔ مے کم سوادس چھے آتش  صٲبَس
سٍتۍ کٲشرِ تحقیق تہٕ تنقیدچہ  براندٕ
کنہ پٮ۪ٹھ کُنہ کُنہ لونچہ  مِلہٕ
وٕن ہش گژھان .... یہ چھُ میون سورُے داش نداش مگر تسٕندِ باگہ  بٔرتہ تہٕ بابرکت قلمُک بس اکھ لمبُکھ  ۔ سُہ چھُ اَمہ علاوٕ اکھ تخلیق کار ،  شٲعر
، ممتاز فوک لورِسٹ، کارِ وۅگُن محقق  تہٕ
تنقید نگار، کٲشرٮ۪ن درسی تہٕ نصٲبی  کتابن
ہٕنزِ تیٲری تہٕ ترتیب کاری ہُند  مٲہر
تہ ادبُک زبر
تخلیق کار۔ پنہٕ  نِس
خاص مٲدانس منزچھُ وُنکٮ۪ن یکتا۔  کٲشرِس
منز چھُ فوک لور ہوس شاندارمضمونس  پروفیسر
محی الدین حاجنی، سُدرشن کاشکٲری  ، موتی لال ساقی، محمد سُبحان بھگت، ناجی  منور تہٕ پروفیسر فاروق فیاض تہٕ  ا  پورٕ
ناو منا بندر ناتھ راے ، تہٕ بییہ
کینژَو أدیبو ہلم بورمُت۔ مگر آتش صٲبُن  یُتھ
الاو چھُ زیادے پہن شولان۔ میانہ  خیالہٕ
چھُ اَتھ تسٕندِ ذٲتی کمالہٕ علاوٕ  اکھ
ڈیشہ وُن وجہ تہ۔ سُہ گوو یہ زِ  سٲنِس
شہرِ سرینگرس منزلسنہٕ بسنٕکۍ ٹنز  آسنہٕ
باوجود تروو نہٕ تمٔۍ پنُن سۅکھٕ  شُہُل
آدن گام۔ میٲنۍ کِنۍ چھُ سانہ فوک  لورُک
اصل پرستان سانٮ۪ن گامن ہُند رۅنہ  منزلُے۔
گۅڈٕ چھے وۅنۍ سٲنۍ منز اَتھس  سومب
کٔشیر موٹرو ، بسو، ٹرکو تہٕ ٹرینو  چِنۍ پیالہٕ ژٔکِس منز موژرٲومٕژ۔ سۅ کۅس  جاے شاے چھے یتھ نہٕ گاڑٮ۪و تہٕ بسو
سرینگرس  سٍتۍ ٹیب چھے دِژمٕژ۔ ساسہٕ بٔدۍ کٲشرۍ  ، مرد ، زنانہٕ کیو شُرۍ چھِ دۅہس رزق  گارنہٕ
پتہٕ ژھمبرِ رلہٕ وُن بییہ پنُن  گرٕ
شہر یا گام واپس واتان۔ توے زَن چھے  سٲرٕے
کٔشیر اَکھ زیٹھِ زیوٗٹھ سرینگر  بنیمٕژ۔
شہرٕچ بس چھے رحمان راہی سٕنزِ  کتھِ
گامہٕ چہ پژھِ شہرُک شک برابر بٮ۪بہ  منز
واتناوان  مگر  تہ
کٔرِتھ چھِ وُنہ گامن منز تِژھٕ وَن  چھپہٕ
موجود یِمن نہٕ شہرٕچ حٮ۪س آگہی  سزیمٕژ
تہٕ سنیمٕژ چھے۔ تَتہ چھُ وُنہ  صُبحُک
شبنم، وۅندن ہُند سریہہ تہٕ أچھن  ہُند
آب بوزنہٕ یوان تہٕ ڈیشمان ۔ غلام  نبی
آتش چھُ امے ناگہٕ سبزارُک اکھ حِصہٕ۔  سُہ
ٲسۍ تن کالہٕ پگاہ شہرٕ کھسان وسان  مگر
تمٔۍ چھِ پننہ اندرونی تہٕ اصل ارزٔژ  ہٕنز سۅزہٲرۍ گامہٕ سٕے مَنزرٔژھرِتھ  آسان تھؤمٕژ۔ بییہ چھُ مے شوٹھٕ سٕندۍ  پٲٹھۍ تس پنُن گٲمیون وُنہ سٲمِتھ تہ  شیرِتھ۔ یہ چُھ أزۍ کِس  ہاے  فاے ( Hi Fi) جہانِ  خرابس
منز تسٕندِ پاسہٕ آسنٕچ بٔڈ ضمانت۔  سُہ
چھُ پٔزۍکِنۍ اکھ مردِ شریف تہٕ فردِ  معتبر
، یِتھۍ ہوۍ آدم چھِ وۅنۍ زیادٕ  خوابنٕے
منز نظرِ گژھان۔ توے چھُم دِل  یژھان
زِ تس کر ہاشمس فقیرن یہ مصرعہٕ  گُلہ
میوٗٹھ:  لالن  کرے
انبار ، مۅکھتہٕ چھکے دۅژھے لو زیرِ  نظر کتابہ ورق پھِران پھِران گوو مے گۅڈٕ  پننہ زانکٲری منزہُرٮ۪ر تکیازِ صاحبِ  کتابن چھُنہٕ صرف بوسیدٕ پوٗتھِ نٕے یوت  ہر تَر تُلمُت بلکہ چھُن سانہ تہذیبی  حسابہٕ
کٔشیرِ تازٕ نظرو سٍتۍ نٔوینہٕ  ویوٗر
تُلمُت تہٕ سنبولمُت۔ سُہ چھُ  پہلگام
طرفس کُن بسان تہٕ یہ چھُ کٔشیرِ  منز
پرانہ لسن پتھرِ ہُند سٮ۪ٹھاہ رُستگار  تہٕ
بختاوار علاقہٕ۔ اَتے ٲس دکن کالیج  پونہٕ
ہٕکۍ سنکالیہ ہن برصغیرٕچ گۅڈنِچ  شِشتٕر
تبٕر دریافت کٔرمٕژ۔ از تہ چھِ  اَتھ
طرفس کُن واریاہ پرانہ بسٔتیہ میژِ ہٕندۍ بُرقعہٕ مُژرٲوِتھ سٮ۪ٹھاہ  قدیم تہذیبی نیب ہاوان باوان ۔ اَتھ چھُنہٕ  شکھٕے زِ لیدٕر ِ آرُک یہ بوٹھ اوس سٮ۪ٹھاہ  کالہٕ پٮ۪ٹھٕ انسانہٕ سُند مسکن تہٕ  مالیُن بنیومُت۔  آتش  صٲبس چھُ یہ ڈٮ۪کہٕ بجر زِ علمدارِ کشمیر  حضرت شیخ نورالدینؒ ولی سٕندِس کلامس  سٍتۍ چھے تِمن واریاہ لے۔ اَمہ کتھِ  ہٕنزشہادت چھُ "" شیخ العالمؒ سٕندِس  کلامس
منز کٔشیرِ "" ناوُک تِہُند مقالہٕ ۔ زیرِنظر  کتابہ ہُند دسلٲبۍ مضمون چھُ میٖٹھ  کتھ بییہ ہن میٹھہٕ راوان تہٕ زیٹھہٕ  راوان۔ بہٕ گوس یہ وُچھِتھ سٮ۪ٹھاہ بشاش  زِ آتش صٲب ہوۍ صاحبِ نظر تہٕ صاحبِ دِل  ادیبن تہ چھُ علمدارِ کشمیرؒ پنہٕ نِس  درست
نظریٲتی تہٕ عمرٲنی پوت منظرس منز  پرٮ۪زنوومُت
تہٕ پریزلوومُت ، یعنی حضرت  علمدارؒ
ٲسۍ اسلامہٕ کہ شرعی روپکۍ  علمدارؒ
تہٕ بارستہٕ پرہیز گار تہٕ توٲریخن  یُس
خطِ ارشاد تِمن حضرت میر محمد ہمدانیؒ  سٕندِ
بابرکت اَتھٕ سپُرد کورمُت چھُ،  تِہُند
کردار تہٕ کلام دۅشوَے چھِ تمِچ  شہادت
پیش کران۔ توے تِمن ویدانت یا بییہ کُنہ رلہٕ مِلہٕ عقیدٕکۍ جندٕ لاگٕنۍ  چھُ تہندِس نورٲنی وجودس دولہٕ نظرو  وُچھنس برابر۔ د  ویم کتَھ زِ لل ماجہ متعلق آتش صٲبنس  خیالس سٍتۍ چھُ مے اتفاق تہٕ عبدالوہاب  شایق سٕندِس دٲیرٲوِمٕتس سٍتۍ اختلاف۔  یہ چھے اکھ سیز پٔز کتھ زِ ییلہ زاشُر  نورالدین اوسنہٕ ماجہ ہٕنز دۅدٕ بب رٹان۔  تمہ وِزِ آیہ لل دٮ۪د کٔشیرِ ہٕندِ  ارِدرِ گیان تہٕ عرفانُک مۅمہٕ دام ہٮ۪تھ  یُس أمۍ ازلہٕ مقبولن یکدم قبول کور  ۔ لل دٮ۪دِ یُس خۅش یِوُن گرینز معصوم  شُرِس
کوٚر تَتھ منز کوتاہ ٹاٹھ نیار ،  ماجنیار
تہٕ راستی چھے بریژھٕ بریژھٕ  کران۔ "" چےٚ  مالہ
چےٚ ، زٮ۪نہٕ مندچھوکھ نہٕ تہٕ چیٚنہٕ  چھُکھ
مندچھان ! "" بییہ
چھے یہ ہم عصر لُکہٕ باوتھ تہ اصل کٲشرِ  زبٲنۍ منزٕے۔ ژورِ ہتہ وُہرۍ امے واقعہٕ  ہُک یُس بیان عبدالوہاب شایق "" شاہ نامۂ کشمیر  ""  لیکھِتھ کران چھُ ، سُہ چھُ دۅیو وجہو  کِنۍ تھُرمُت باسان۔ اول چھُ اتھ وۅپر  زبٲنۍ ہُندجامہٕ ؤلِتھ۔ د ویم زِ اَتھ  منزچھُ سیود سادٕ تہٕ دۅہدشُرک ہیوٗ پزر  بلاوجہ بالافطری بناونہٕ آمُت۔ یعنی لل  ماجہ تراوِ شُرۍ سٕندِس دہانس منز زٕ  اونگجہ
تہٕ تِموٕے منز دراو دۅد۔ نتہٕ  چھا
سانٮ۪ن بُزرگن ،یِم بہرحال گۅڈٕ آدم  رنگہٕ تہٕ آدم انہارے ٲسۍ، بالا فطری کتھن  ہٕنز کم قلایہ گنڈنہٕ آمٕژ۔ زِ أکِس  پٔزِس تہٕ سیدِس معاملس لاگو أسۍ خواہ  مخواہٕکۍ انزٲلۍ تہٕ دۅن تہذیبی ملرن  ہٕندِس نالہٕ مٔتِس گنڈو زورٕ سوٚتھۍ۔  ہرگاہ شایق احتیاطہٕ کنۍ پِستان نہ ہاونُک  التزام چھُ کران مگر تس کیازِ چھُنہٕ  ژٮ۪تس پٮ۪وان زِ لل موج چھے پانے اعلان  کران زِ پننہ مقدس مژرٕکۍ دٔلۍ ترٲوِتھ  درایہ سۅننگے نژنہ یوتام نہٕ تس شاہ  ہمدانس ؒ ہیوٗ مردِ کٲمل بُتھِ پیوو تہٕ  اَدٕ درایہ کاندٕرۍ سٕندِ توندرٕ منزٕ  پۅشاک لٲگِتھ۔ آتش  صٲبن چھے یَتھ کتابہ منز واریاہن تِمن  نیاین بین لٲجمٕژ یِم کٔشیرِ ہٕندِس  مالا مال تٲریخس منزوُنہ اصل آگہی ہٕنز  صداقت
چھِ ژھاران۔ گۅڈٕ چھُ علم توٲریخ  آدنہٕ
پٮ۪ٹھے پزرک درپن بننہٕ بجایہ ذٲتی تۯاین گۯاین ہُند ٲنہٕ بناونہٕ آمُت  تہٕ لیکھن وول چھُ قلم طبقٲتی تہٕ ذٲتی  تعصباتن ہٕندِس مِلہ ہوکس منز وزنٲوِتھ  لیکھان۔ یہ نظر بندی ختم کرنٕچ ضرورتھ  چھے امہ باپتھ زِ اصل پزر ، ہرگاہے  توٲریخس
منز اَمہ ناوٕچ کانہہ نۅدرتھ  آسان
تہ چھے ،  تہٕ  توٲریخ
گژھِ نہ چھۅر چھۅر کران روزُن۔  آتش
صٲب چھُ پنُن قلم زَن شوٗژ لیدرٕ وانہ  سٍتۍ
چھٔلِتھ لیکھان تہٕ توے چھے تمٔۍ  سٕنز
اکثر رایہ اعتبارس نکھٕ نکھٕ آسان۔  نُندٕؒ ریوش تہٕ بڈشاہ سٕندِس نظریٲتی  ٹکراوس چھُ تمٔۍ نٔو تُلٲنی کٔرِتھ اکھ  نوو نظرِ کون عطا کورمُت ۔ آتش صٲبن چھُ  زٲنہٕ شاہ صٲبنہ لداخ جلاوطنی ہٕنز پُشنے  کٔرِتھ اَتھ بییہ ہن درٮ۪ر کورمُت ۔ اَتھ  واد کرن وٲلۍ چھ سوال کران زِ تیلہ کیازِ  کرہے پانہٕ بڈشاہ علمدارِؒ کشمیر سٕندِس  جنازس
منز شمولیت ۔ اتھ چھُ جواب زِعلمدارسؒ  ٲس
ییژ عوٲمی مقبولیت تہٕ یژھ پژھ زِ  بڈشاہس
آسہ پننہ سیاست گٔری کنس تل و  ونمُت
زِ یِتھِس اہم موقس پٮ۪ٹھ الگ روزنہٕ  سٍتۍ
اَنہ ِ سُہ پننہ بڈشٲہی کوس۔ مقابلہٕ  کرنُک
چھُنہٕ منشا مگر أکِس ہمکال توٲریخی  واقعہٕ
ہس کُن اشارٕکرنہٕ سٍتۍ ماگژھِ  کتھِ
ہٕنز کۅتھ واضح ۔ پرانہ سرحدی صوبُک  خان
عبدالغفار خان روٗد وُمبرِ وُمبران  پاکستٲنی
سلطنتس سٍتۍ پنجہ آزمائی کران  تہٕ
شُراہ سداہ ؤری گُذرٲوِن تِہندٮ۪ن  جیل
خانن منز۔ خاص طور اوس سُہ پٲکستانہٕ  کِس
فوجی حکمران جنرل ضیاالحقس دۅن أچھن  کھران۔
مگر ییلہ سُہ تسٕندِسٕے راجس منز  رحمتِ
حق گوو،  ہندوستانہٕ  پٮ۪ٹھٕ
گوو وزیرِ اعظم راجیو گاندھی پوشہ  ہلم
ہٮ۪تھ تہٕ پشاورس منز اوس جنرل ضیاالحق  گۅڈنچہ
صفہ منز جنازس منز شٲمِل۔ کِتابہ  منز چھُ آتش صٲبن سونتۍ پنڈتٕنِس کٲشُر۔  فارسی نصابس متعلق اہم مضمون لیوٗکھمُت  ، اَمِچ توٲریخی تہٕ تحقیقی اہمیت چھے  ٲسۍ
تھٕے مگر یُتھ نٲدِر چیز ژھٲرِتھ  گٲرِتھ
لبُن تہٕ ہمیشہ باپتھ محفوٗظ  کرُن
چھُ بجایہ خۅد واریاہ اہم ۔ کٲشرۍ  پٲٹھۍ
فارسی لفظہٕ بدلی ہُندیہ موازنہٕ  چھُ
واریاہ کتھٕ ننٔۍ راوان۔ یہ چھے  بیاکھ
کتھ زِ سوٗنتۍ پنڈتس چھِ قدمس قدمس  پٮ۪ٹھ
کھوندۍ لگان۔ مثالے سُہ چھُ ونان  زِ
عقرب گوو گُنس﴿کٲشُر﴾،مگر  سارِنٕے
چُھ پے زِعقرب گوو بِچ (Scropeon) ۔  سُہ چھُ ونان زِ کریم گوو سنگ پُشت مگر  فارسی وٲلۍ چھِ سنگ پُشت کٔچھوس ونان۔  کٔچھوٕ چُھنہٕ کٔشیرِ منز آسانٕے مگرکریم  یعنی مگر مچھ اوس کٲشرٮ۪ن سرن تلاون  منزکھونکھُن مُژراوان۔ وۅنۍ چھُ واریاہن  بیین زُوذٲژن ہٕندۍ پٲٹھۍ نابوٗد گومُت۔  سرن نہٕ وۅنۍ پنُن سترِ عورت کرنہٕ خٲطرٕ  آب، کریم یا کریل کتہ روزِہے ؟ یِتھے  کٔنۍ سوٗنتۍ پنڈتُن ٹنگس امروٗد تہٕ ٹانچن  امرودَک وَنُن گوو شِلوتس گِلہ وِتھ واٹُن  ۔ مٲنشہ کرٲڑِ "" نانِ
شیر "" وَنُن چھُ  دِلچسپ
مگر یہ ترِنہٕ کٲشُر نہ زانن  والٮ۪ن
فِکرے ۔ سونتۍ پنڈت چھُ "" ییزار ""  یعنی "" شلوارس """" زنگہٕ بستوٗر "" لیکھان۔  اَمہ
سٍتۍ چھُ فِکر تران زِ کُنوُہمہ  صٔدی
تام تہ ٲس نہٕ کٲشرٮ۪ن بٹن اَمِچ  خبرٕے
تہٕ کٲشرٮ۪ن لوگ ییزار مسلمانوے ۔  سوٗنتۍ
پنڈت چھُ غلط ونان زِ سٲد گوو دولت  مند۔سٲد
چھِ سیدِس ونان  تہٕ تِم ما آسہٕ ہن پننہ خاندٲنی وجاہتہٕ  کِنۍ تمٔۍ سٕندِ وقتہٕ ہارٕ دیارٕ وٲلۍ۔  اتھ پٮ۪ٹھ چھُ واریاہ لیکھُن ممکن  مگروُنکٮ۪س چھُنہٕ وار۔ اکھ  کتَھ چھم قلمہٕ پیتِس پٮ۪ٹھ چھۅرٕ چھۅرٕ  کران۔ دِل چھُم یژھان لیکھِتھ تھاوٕہن  تکیازِ یژھ کتھ وٮ۪پہ تہ آتش صٲب ہوِس  کٲشرِس زباندان سٕندِس دامانس منزٕے۔  کٲشرۍ چھِ زنانن ہٕندِس مقٲمی رقصس غلط  العام بنٲوِتھ "" ر وہ "" ونان، ییلہ آتش  صٲبٕنۍ
مۅہر تہ اتھ پییہ یہ ما گژھِ  برونہہ
کُن سَند بٔنِتھ۔ دراصل چھُ  یہ "" ر ۆ ب "" ) کرُن۔  ر ۆ ب گوو سُہ ڈُلووم دٲیرٕ یُس کٲنسہ  کٲنسہ خوبصوٗرت کورِ وُٹھ کُملاونہٕ  وِزِ دۅن رخسارن نِش پھۅلان چھُ۔ یہ چھُ  کینژنٕے خوب روین قدرتُک زیور تورے سٍتۍ  آسان ، یۅہے آوٕلٕنۍ چالہ ہیوٗ ( کٔشیرِ  ہٕندِس
توٲریخس منزتہ آسن خبر کٍتٮ۪ن  بادشاہن
ہٕندۍ تخت و تاج یِتھٕ نٕے آولٕنٮ۪ن  منزوُکراونہٕ
آمٕتۍ۔ خبر گۅڈنِکہ سٕے  ملاقاتس
منز ما  ۆ ل یوسُف شاہ تہ حبہ  خوتونہ
ہٕندۍ اَمی آولٕنۍ !  پٲٹھۍ چھِ اَتھ (Dimple ) ونان  تہٕ ڈمپل چھُ کورٮ۪ن ہُند اکھ دِلکش ناو  تہ مثلن فلم بوبی ہٕنز ڈمپل کپاڈیہ ، تس  چھنہٕ پانس یہ عطٲیی مگر شرمیلا ٹیگور  تہٕ أزچہ پریتی زنٹا یہ سٕندٮ۪ن روین  پٮ۪ٹھ چھُ یہ از تہ وُچھن والٮ۪ن آولُن  أنِتھ گتہٕ گیوٗر کرناوان۔ اَسہ کٲشرٮ۪و  چھُ
یہ پننہ بتہٕ ترامہ تہ سجوومُت  ، بتہٕ ر ۆ ب ، تیُتھُے گول تہٕ سڈول ۔حٲرٲنی  چھے
اُردو تہٕ ہندی ہشو زبانو چھُ اَتھ  "" گڈھے "" ہیوٗ پھُہُر تہٕ پھیشُل ناو  دیُتمُت ، تِمن ما اوس کانہہ آنند وردھن  سمکھیوومُت۔  صاحب  ِ "" باغِ
سلیمان "" میر سعد اللہ سعادت شاہ  آبادی سُند نٲدِر نعتِ شریف چھُنہٕ صِرف  زیر نظر کتابہ ہٕنزے یٲژ شوٗب بلکہ کٲشرٮ۪ن
ہٕندِ باپتھ حُبِ رسول تہٕ عقیدتُک  پوشہ
گوند، اَمکۍ ژور مٲرۍ مٔندۍ کٲشِرۍ  شعر
چھِ کٲشرِ زبٲنۍ توش تہٕ بوش عطا کران  ، یُتھ مۅلُل نعت دریافت کٔرِتھ محفوٗظ  کرُن چُھ خاص تحقیقی اہمیت تھاوان ۔ آتش  صٲبن
چھُ جدید اکھتُے ہم کال دورٕ کٮ۪ن  کینژَن
ادیبن تہٕ شٲعرن مثلن مہجور،  عبدالاحد
آزاد، لسہٕ خانِ فدا، مرزا عٲرف  ، امین کامل ، مرغوب بانہالی سٕنزِ شٲعری  تہٕ کُلہُم کنٹِر بیوٗشنَس متعلق مضمونن  منزکُنہ تعارُفی تہٕ کُنہ تنقیدی راین  ہُند اظہار کورمُت۔ عبدالاحد آزادس متعلق  مضمون چھُ پزی آتش  صٲبُن
تحقیقی ذوق وشوق تہٕ بل بِتُر پیش  کران۔
فٲضِل مضمون نگارن چھُ ہر لحاظہٕ  کٲشرِس
ادبس دامنس لاد مُژرٲوِتھ واش  کوڈمُت۔
کٲشرِ بدیہہ گوئی پٮ۪ٹھ تمٔۍ  سُند
مضمون چھُ از تام کُن تہٕ کیول تہٕ  واریاہ
دِل رنز ناون وول۔ کٲشرٮ۪ن معراج  نامن
پٮ۪ٹھ تسُند مقالہٕ چھُ نہٕ تِہندُے  یوت
علمی عبور ہاوان بلکہ اَتھ خاص شعرٕ  ذٲژ
منزکٲشرِ زبٲنۍ ہٕنز خۅش نظری تہٕ  خۅش
فکری ظٲہرکران۔ییتۍ باون ہار تہٕ  رنگہٕ
ؤلۍمعراج نامہٕ اَسہ کٲشرِس  منزچھِ
تہ وُچھِتھ ییہ اُردو ہشن بجن  زبانن
تہ رشک ۔ سانٮ۪ن ہمسایہ بولٮ۪ن  ہٕنزچھنہٕ
کتھٕے ۔ آتش صٲبُن یہ مضمون  تہ
چھُ سٲدر وار تہٕ سکل انہار۔آتش صٲبُن  کٲشرِ
زبٲنۍ منز مثنوی صِنفہ ہٕندِس  ابتداہس،
ارتقاہس ، سماجی تہٕ ادبی ضرورتس  تہٕ
توٲریخی اہمیتس متعلق مضمون چھُ  سٮ۪ٹھاہ
پُرمتن تہٕ مُدلل ، اکھتُے چھکھ  کینژَن
مثنوین تنقیدی سام تہ ہیژمٕژ۔  أکِس
صاحبِ نظر تنقید نگار سٕندۍ پٲٹھۍ  چھکھ
لکھمن کول سٕنزِ مثنوۍیہ بجا طور  تھُر
کھٲجمٕژ تہٕ امیر شاہ نِس سامنامس  مقابلہٕ
وہاب حاجنی سُند شاہ نامہٕ کم  پایہ
مونمُت۔  آتش  صٲبُن نثٕر چھُ ییمہ کتابہ ہٕندِس رنگہٕ  بُشکابس منزپننہ تحقیقی نظرِ ہُند زبر  بِتُر ہاوان تہٕ زوتہٕ ناوان۔ تسٕندِس  أکِس مشتاق قٲری سٕندۍ پٲٹھۍ روزٕ بہ  منگان زِ تسٕندِس وجودس سٍتۍ سٍتۍ روٗزِن  تسٕندِ قلمٕچ روٲنی تہٕ جوٲنی وارٕ کارٕ  تہٕ سُہ روٗزِن مےٚ ہوِٮ۪ن تریشہ ہتٮ۪ن  کِتۍ زانکٲری ہٕندۍ مَس کھٲسۍ یتھے کٔنۍ  ارزان تھاوان، مہجور نہ کتھِ  آفتابٕکۍ  پٲٹھۍ پرٮ۪زلِن دم بدم پیمانہ چون ییمہ  پیش کلامُک قیل و قال گوو ژ ورُے پہن زیوٗٹھ  تہٕ شاید بے سوم مگر ییلہ عٲلمن تہٕ فٲضلن  ہٕندس دربارس منز تہندٮ۪ن انکشافن ہٕنزِ  آتش بازِ موجود آسن۔ یِمن گندکھ تُج  لاگنہٕ وِزِ چھِ واریہن رنگن ہٕنزٕ زُتنہ  وَہراتھ لگہٕ ؤنی،  ژےٚ  چھی گیسوٗ پریشان مے گٔے شہمار نٲلی راولپورہ  ۔سرینگر  محمدیوسف  ٹینگ ۷جُلے  ۱۱۰۲ ٕ کٲشرِ  تمدنُک بالہٕ ہزٲرۍ کٲشرِ  کلچرٕچ دۯمن راٹھ تہ کٍژاہ ورل تہٕ  وُٹھنٮ۪ل واہراوَل مگر سدا بہار چھٚے زِ  اکہ اندٕ چھٚے ژمان تہٕ ژٔمِتھ ہۅکھان  تہٕ بییہ اندٕ چھٚے نوو زایُن پۯاوان،  أمۍ کلچرن وُچھ توٲریخٕکۍ قدیم ترین  دور، أمۍ چییہ ویدانتٕکٮ۪و آگرو تۯیش  ، أمۍ پۯوو بودھ متکٮ۪و ناگو سگ ،اَمی  کلچرچہ
لنجہ پھوٹ شِومت ہیوٗ گب، یمٔۍ  ییتہ
جہار پروو ، کلہُم پٲٹھۍ لٔج فلسفن  تگ،
ریژن ریوایژن کھٔتۍ تہن پٮ۪ٹھ تَہہ، کٍتۍ آرکیٹایپ گٔے سینہٕ بہ سینہٕ اکہ  پُیہ پٮ۪ٹھ بییس پُیہ تان واتان ۔ ٲخرس  پٮ۪ٹھ آو ا ِسلام ،اَمہ دینِ مُبین خٲطرٕ  ٲس ؤرۍیہ وادو پٮ۪ٹھٕ کٔشیرِ ہٕنز وۅپزن  ہار میٔژ بٲجراونہٕ یِنٕچ عمل جٲری ،رسہٕ  رَسہٕ اوس غٲر محسوس پٲٹھۍ واپھ تہٕ ویلہ  سمان، اَتھ بامے فرقہٕ بندی تہٕ تھزِ تہٕ  ؤسۍ پایہ ذٲژن درمیان بٮ۪ن آسنٕکۍ دۅکن  وٲلۍ پھٮ۪ل تہٕ پھیلن دٮ۪ل تُلن وٲلۍ تہٕ  مُفلسن نٮ۪تھ ہٮ۪نہٕ وٲلۍ ہنگدار ذمہٕ  دار ٲسۍ یا بے شُمار ریژن رواجن ہٕنزِ عمل  آوری ہٕندِس بورس تل دبہٕ وٕنہٕ آمٕتۍ  غریب غُربات ، نتہٕ بییہ تہ واریاہ  سمٲجی ، سیٲسی تہٕ اقتصٲدی وجوہات، اماپوز  یہ کتھ چھے ثٮ۪قہٕ زِ کٲشرٮ۪و کور نہٕ  اِسلام کُنہ زور زبردستی سٍتۍ قبول۔ سُلطان  صدرالدین سٕند 1320ءمنز کٔشیرِ ہُند تاج  تہٕ تخت سامنہٕ برونہہ واراہ کال اوس یتھ  مُلکس کُن اِسلامُک آو آو شروع گومُت۔  حتاکہ توٲریخن منز چھُ حمیم نٲوۍ أکِس  عرب مسلمانہٕ سُند ذِکر آمُت زِ ییلہ  محمد بنِ قاسم سٕندِ یلغارٕ وِزِ سندھک  رازٕ د ا ہر شکس قبول کران چھُ تسُند  نیچوو جیا چھُ زُو بچاونہٕ موکھٕ کٔشیرِ  منز ژھیپھ دِنہ واتان تہٕ حمیم چھُ تس  سٍتۍ آسان۔ دپان أمی عرب مسلمانن بسوو  مٔلچہ مر محلہٕ تہٕ اَتہ کٔرٕن اکھ  لۅکٕٹ مسجِد تہ تعمیر ۔ یِتھے پٲٹھۍ چھُ  سُلطان محمود غزنوی تہ کٔشیرِ ہٕندٮ۪ن  سرحدن تاں واتان بلکہ چھُ مورخ حسن شاہ  کھۅیہ
ہٲمۍ رامو ہ ریش سٕندٮ۪ن حالاتن  منزلیوکھمُت
زِمحمودن کٔر کٔشیرِ اندر  چھاوٕنۍ
قٲیم تہٕ راموہ ریشۍ سٕندۍ کمالات  بوٗزِتھ
کورن تس سٍتۍ مُلاقات تہ۔ یا  رازٕ
ہرش دیو چھُ پنہٕ نِس فوجس منز تُرک  مسلمان
کمانڈرن جاے دِوان حتاکہ کلہن  تہ
چھُ اشارٕ دِوان زِ ہرش اوس "" ترُشکا ""  یاں
زِ "" ترُک مسلمان "" اماپوز پزر چھُ  یہ
زِ اسلام اون باضٲبطہٕ پٲٹھۍ ساداتِ  کرامو
کشیرِ، یِمو ساداتِ کرامو اون  ایران
تہٕ وسط ایشیاپٮ۪ٹھٕ تشریف ، یہندِ  دٔسۍ
پھٲلیوو ییتہ اِسلام اماپوز اسلامہٕ  کِس
تصوفی نظامس منز ٲسۍ ایرٲنی اثرات  تہ
شٲمل ، سادات آیہ نوو مذہب ، نوو و  ولُت
، نوِ حرفٔژ ، نٔوۍ طور طریقہٕ، نٔو  زبان
تہٕ کلہُم پٲٹھۍ اکھ بارستہٕ تمدن  ہٮ۪تھ
،یتھ تمدنس منز وسطِ ایشیاہکٮ۪ن  رنگہٕ
رنگہٕ تمدنن ہٕنز خۅش بوے تہ شٲمل ٲس ، روئے زمینٕکۍ تمٔۍ حِصن آسہٕ ویدانت  ، بُدھ مت زرتُشتیت تہٕ نو افلاطونیت  ہشہ
تحریکہٕ تہ چھاوِمژٕ۔ حضراتِ  سادات کرامو کور تبلیغہٕ سٍتۍ اسلامُک  پٲغام سرکٲرۍ ایوانن ،سیٲسی دیوان خانن  تہٕ خۅجہ گرن منز دٲخل ، تِہُند تبلیغ  اوس زیادٕ پہن علمی تہٕ سیٲسی گاچہ  ،ہُپٲرۍ ٲسۍ عام لوٗکھ نہ عربی زانان تہٕ  نہ
فارسی ، گو کہ سادات وٲتۍ گامہ گوم،  اکھ اوس تِمن مقٲمی زبان نہ زانہٕ نُک  مسلہٕ ٹھوٚر پٲدٕ کران ، د وٚیم کتھ ٲس زِ  ِتِم ٲسۍ نہٕ کشیرِ ہنزن ساسہٕ بٔدۍ  ؤری پۯانٮ۪ن ریژن روایژن تہٕ تمدنی یٹن  یلن ، قرارن تہٕ غٲیلن ہٕندۍ پزنہٕ پٲٹھۍ  وٲقف کار،حتیٰ کہ اسلام چھُنہٕ ہرگز  پنہٕ نٮ۪و مقررہ اصولو ڈلہٕ نٕچ آزٲدی  دِوان،اَتہ چھنہٕ ژَٹھ واٹھ کرنٕچ  گُنجٲیش لہٰذا اوس ضروری زِ دٲنشور طبقس  منز
پییہ ہے سید صٲبن علمی بحث تہ کرُن  مگر
عام انسان یَس نفس پالہٕ نٕکۍ ژھۯٹھ  تہٕ
زُوٕنٕکۍ اَرٕ سرٕ ٲسۍ، یُس مذہبی  رسمٕے
یوت عادتہٕ تہٕ مجبوری موکھٕ پالان  اوس
، یُس ناخواندٕ تہٕ بے عٔلم اوس ، اوس  نہٕ
سہل پٲٹھۍبحثہٕ تہٕ علمی بجرٕ سٍتۍ  قٲیل
سپدن وول ، پٮ۪ٹھٕ ییلہ نہٕ سُہ  عٲلِم
و فٲضِل مسلمان صوٗفۍ ین تہٕ ساداتِ  کرامن
ہٕنز زبان تہ سمجھان اوس، پرٮ۪تھ  دورس
منزچھُ پرٮ۪تھ مُلکس منز ناخواندٕ  ، غریب تہٕ حٲکۍ من ہُند ظُلم ژالَن والٮ۪ن  لوٗکن ہُند تعداد واریاہ زیادٕ آسان  ،ہرگاہ زَن یِتھٕ وٕے لُکو ہٕندۍ بارٕ  تعدادن
نٔوِس مذہبس نرِ آلہٕ ناوِ اَتھ  منز
چھُ ساداتن ہٕندِس عٔلمَس سٍتۍ سٍتۍ  سماجی
حالاتن تہ زبردس عمل دخل بلکہ کور ساداتو سیٲسی حلقن منز، بادشہن ،ا  میرن وزیرن منز فوری طور اسلامُک اثر قٲیم  ، یۅسہٕ پٔزۍ پٲٹھۍ اہم ترٮ۪ن کامیٲبی ٲس  ، مگر عام لوٗکھ ، یِمو کُنہ تہ وجہہ  کِنۍ سۅدِلہٕ اسلام قبول کور، ٲسۍ عجیب  صورتِ حالٕکۍ شِکار، تِکیازِ آبٲیی دین  تہٕ ریژن روایٔژن ہٕندِ شکست و ریختُک  عمل وُچھِتھ ٲسۍ تِم ہے بُنگہٕ ، یہ صورتِ  حال ٲس کٲشرٮ۪ن ہٕندِ خٲطرٕ بقولِ محمد  یوسف ٹینگ اکھ Cultural Shock ۔یۅہے  اوس وق تہٕ ویلہٕ ییلہ ماجہ کٔشیرِ پیوو  حضرتِ شیخ نور الدین ریشی ہوِس وُشِنۍ  بٮ۪ب ، شِہج کھون تہٕ مُدٕر زٮ۪و تھاون  وٲلِس ببہٕ سُند حاجتھ ۔یہ بب اوس نو  مسلمن ہٕنزِ د ویمہ پیرِ ہُند تھَو، ییمۍ  عرفانٕکہ آگرٕ سگ لوب ،کاڑ کوڈُن ، جُت  جہار پرووُن تہٕ توٲریخکِس اَتھ اہم موڑس  پٮ۪ٹھ کٲشرٮ۪ن شِہُل دِنہٕ خٲطرٕ چھج  وہروو۔ حضرتِ شیخ اوس پاسہٕ مسلمان ،  تمٔۍ اوس حضرتِ سید میر حسین سمنانی سٕندِس  صحبتس منز روٗزِتھ کسب فیض کورمُت ، مقٲمی  روایٔژن ہٕندۍ آرکِٹایپ ٲسۍ تِہندِس  ذہٮ۪نس منزمگر توحید، رسالت تہٕ باقٕے  اسلٲمی عقٲیدن ہٕندۍ شمع ٲسۍ تِہندِس دِل  و دماغس منز سادات کرامن ہٕندِ صحبتہٕ  سٍتۍ روشن سپٕدۍ مٕتۍ۔ دینِ اسلامُک نوٗر  یودوَے اوت تام ووتمُت چھُ آسان یٔمہ  خٲطرٕ سید السادات حضرت میر سید علی ہمدانی  ؒتہٕ باقٕے ساداتو کو ششہ تیز کرِمَژٕ  آسہٕ
۔اماپوز عام لوٗکن ہٕندٮ۪ن ذٮ۪ہنن  تام
یسلہٕ پٲٹھۍ یہ نوٗر واتناوُن اوس  باقٕے۔
یہ کٲم کٔر حضرت شیخ العالمنؒ  کٔشیرِ
منز قدیم زمانہٕ پٮ۪ٹھٕ چلن وٲلِس  ریشی
سلسلس تجدید کٔرِتھ تہٕ اسلٲمی ریشُت  اکھ
عوٲمی تحریک بنٲوِتھ پیش کرنہٕ سٍتۍ۔  اَمہ
تحریکٕکۍ مرکز آے کشٔیرِ ہٕندٮ۪ن  طرفاتن
منز قٲیم کرنہٕ، حضرتِ شیخ العالمنؒ  واتہٕ
نوو اِسلامُک پاغٲم عوامس واریاہ  نکھٕ
یِتھ بلکہ تِمنٕے منزروٗزِتھ ،  تِہنزے زبٲنۍ م تام، یتھ زٮ۪وِ  وٮ۪تھِ
ہٕنز روٲنی تہٕ نیٲوۍ پوشہ نرمی  ٲس
،تس اوس مقٲمی مزازٕ ویود، حضراتِ  ساداتن
تہٕ ریشن ہٕندِس تبلیغس منزٲس  ٹاکارٕ
فرق مگر مقصد اوس کُنُے یاں زِ دینِ  مُبینُک
پھٲلاو ، حض شیخن دیُت عٔلمہٕ  کھۅتہٕ
ژور زور عملہ پٮ۪ٹھ ،ذات پات،  خشمکٲری
ہاو باو، دُپن دلٲزی تہٕ شِکم  پرستی
کرٕن نفرت، توٲریخکِس اَتھ موڑس  پٮ۪ٹھ
دِیتُن پرتہٕ پان ہیوٕے زانہٕ نس  پٮ۪ٹھ
زور۔ کٕٹہٕ پیرن، اَپزٮ۪ن عٲلۍمن  تہٕ
ٹھبابہٕ درویشن پٮ۪ٹھ چلٲوِن طنزٕکۍ  تیر،
ہرگاہ نہٕ تسٕندِس وقتس منز اَمہ  قسمٕکۍ
لوٗکھ موجو ٗد آسہٕ ہن تسٕندٮ۪ن  شرُکٮ۪ن
منزکیازِ آسہ ہا تیلہ تِمن  ہُند
ذِکر سپُدمُت ! ساروٕے  کھۅتہٕ اہم کتھ چھے زِ تمٔۍ دیُت بٲے  برادٔری تہٕ پانہٕ وٲنۍ اَتھٕ واسس پٮ۪ٹھ  سخ زور ، تسُندفرمان چھُ زِ پَرٕدۍ سُند  مُہمِ پانس ہیون تہٕ بوچھ کھیاوُن چاوُن  چھِ بٔڈ بہودُری ، اکھ أکۍ سُند دۅکھ  سۅکھ ژینُن تہٕ تَتھ منز شریکھ سپدُن،  ہمسایہ سٕندۍ حقوق ادا کرٕنۍ، وۅپر  زنانہ کُن نہٕ أچھ تُلنہ ، پوژھ  رَنزناوُن، ماحول صاف تھاوُن ، کٲنسہ  پٮ۪ٹھ نہٕ ظُلم کرُن، کٲنسہ ہُندحق نہٕ  کھیون ،کم زبانن تہٕ نیکلٮ۪ن نہٕ نیتھ  تُلن ، یِمن بنیٲدی انسٲنی تہٕ اخلٲقی  قدرن پٮ۪ٹھ چھُ حض شیخنؒ زور دیتمُت ، یِم  قدرٕ چھے قریب قریب سارِنٕے مذہبن منز  مُشترک ، تہٕ یِم چھے اسلٲمی اخلاقیات  چہ تہ بُنیٲدی قدرٕ، توحیدُک تصور اوس  برونہٕے شِومتس منزموجود، شِومتس منز ٲس  پۅتٕلۍ پوٗزاتہ منع ، اسلامن کور کٔشیرِ  وٲتِتھ رسالتُک تہٕ ٲخرتس پٮ۪ٹھ پژھ آسہٕ  نُک اِضافہٕ ،حض شیخن دیُت نرمی تہٕ میچھرٕ  سان عملی طور یِمن چیزن پٮ۪ٹھ زور، تہٕ  بلالحاظہ مذہب، دٕے تہٕ حسد ترٲوِتھ  ژٕھننس دِژکھ اہمیت ، فرمووُکھ زِ ہیوند  ٲسۍ تن یا مسلمان، کانہہ مَہ دِینِ دِلس  منز عداوتہٕ پُژھۍ دٕے تہٕ نفرتس جاے   أکِس  مٲلِس
ماجہ ہٕندین یِمن  دٕے ترٲوٕتھ تہٕ کیاے مسلمانن  کیاوٕ ہٮ۪ندٮ۪ن کربندن  توشہ خداے حالانکہ  پۅختہٕ مسلمان آسنہٕ کِنۍ چھُ کلام شیخ  اسلامُک ٲنہٕ ،کٔشیرِ منز آو اَتھ کلامَس  کٲشُر قرآن وننہٕ، ییلہ سُہ ونان چھُ زِ  "" ہٮ۪ندٮ۪ن ہٕنزٕ کامہ ترٲوۍتو "" تمہ  وِزِ
چھُ سُہ مسلمان مُبلغ سُند فرض  پوٗرٕ
کران ، اماپوز ییلہ ویژھناوان چھُ  زِ
پوز مسلمان کُس گوو یاں زِسُہ گژھِ  حلال
خور آسُن ، سُہ گژھِ نہٕ پننٮ۪ن یا  وۅپرن
مسلمانن یا غٲر مسلمن پٮ۪ٹھ ظُلم  کرُن،
یا یہ مقبول عام د وٚپ یُس تٔسۍ  کُن
منسوب چھُ زِ "" کریہ کھۅتہٕ چھُ  انصاف
بوڈ "" تسُند کلام چھُ پھِرۍ پھِرۍ  یاد پاوان زِ مسلمانس پزِنہٕ خشم کرُن،  کروٗد چھُ عبادتس ناش کراں۔  کروٗدٕے  سوٗد راوی پانس کروٗدٕے  کرے
تہٕ کارن دزے کروٗدٕے  ژوٗر پییی خزانس  کروٗد  نو مسلمانس پزے صٲحب  سٍتۍ ییی مہمانس تِہنزِ  لۅلرِ
کینژھا دِزے یہ دِکھ پرس تی چھُے پانس کروٗد  نو مسلمانس پزے تبلیغہٕ  کہ اَمہ نرم تہٕ شیہلہ طریقہٕ سٍتۍ  یتھ منز علمی طُم طراق تہٕ بحثابحثی ہٕنز  گُنجٲیشی ٲس نہٕ، لوب کٲشریو ، نو مسلموتہٕ  غٲر مسلموحض شیخسؒ نِش پانہٕ نیار ،یِم  غٲر مسلم وُنہ تہ غٲر یقینیتٕکۍ تہٕ  کنفوجنٕکۍ confusion شِکارٲسۍ  ، تِم آے حض شیخس تہٕ باقٕے ریشن نکھٕ ،ا  سلام
کورُکھ قبول ریشن ہٕنز نرمی، سادٕگی، انکسٲری تہٕ بٲے برادری ہٕنزِ تعلیمہ  کٔرۍ تِم زبردس مُتٲثر ،یتھٕ پٲٹھۍ سندور  کٲشرِٮ۪و تمہ کلچرل شاکہٕ Cultural
Shock نِش،  یُس دۅن تمدنُن ہٕندِ اکھ أکِس سٍتۍ  مُتصٲدم سپدنہٕ کہ خطرٕ رنگۍ محسوس  کرنہٕ آیوو تہٕ یُس تصادُم سپدنے آو نہٕ  دِنہٕ۔ یودوَے  زَن ساداتِ کرامن تہٕ ریشن ہٕندِس طرز  تبلیغس منز فرق ٲس مگر ساداتن تہٕ ریشن  درمیان اوس نہٕ کانہہ ٹکراو، 14 رجب 814 ھ  منزیُس خطِ ارشاد بٲنی مسلمانی حضرت میر  سید علی ہمدانیؒ سٕندۍ فرزندِ ارجمند  حضرت میر محمد ہمدانی ؒ صٲبن حض شیخس عطا  کور ،تتھ منز چُھ حض شیخ سٕندٮ۪ن کمالاتن  ہُند اعتراف کران حضرت میر محمدہمدانی ؒ  تٔمِس کبروی سلسلس منز دٲخل سپدنُک اجازت  دِوان،اَمہ توٲریخی دستاویز کھۅتہٕ کیا  ثبوت ہیکہ ٲسِتھ ساداتن تہٕ ریشن ہٕندٮ۪ن  رٔتٮ۪ن تعلقاتن متعلق ،وۅں گو علماءسو  کتھ زمانس تہٕ کتھ سماجس منز چھِنہٕ آسان،  تِمن ہٕنز کتھ چھے وکھرٕ ۔ یہ تہ چھِ  کتھ زِکینہہ سادات چھِ حض شیخسؒ نِش  روحٲنی تربیت تہ حٲصِل کران ۔مثلن حضرت  بابا غلام الدین ، حضرت سید عالی بلخیؒ ۔ شمس  العارفین شیخ العالم حضرت شیخ نور الدینؒ  ریشی چھُ کٔشیرِ ہُند علمدار ، اَمِچ  بشارت آے روایتہٕ مُطٲبق حض شیخ سٕندِس  ٹٲٹھِس خلیفس حضرت بابا نصرالدینس خابس  منز دِنہٕ، اَتھ علمہ تَل چھ ِ سٲری  کٲشِرۍ بامے تِم مسلمان چھِ یاہیندۍ  پرٮ۪تھ کٲنسہ کٲشرس چھِ حض شیخ سٕنز یژھ  پژھ ،تسُند عقیدت تہٕ احترام ، اماپوز  یِتھے پٲٹھۍ چھے شِومتٕچ قٲیِل تہٕ موثر  ترجمان شِو یو گٕنۍ للہٕ ایشوری تہ پرٮ۪تھ  کٲنسہ کٲشِرۍ سٕندۍ خٲطرٕقٲبلِ احترام  ، حتاکہ کٲشرٮ۪و دیت تس بلا لحاظہ مذہب  و
مِلت سارِنٕے ہٕنز "" دٮ۪د "" ؤنِتھ زبردس  احترام
تہٕ عقیدت ،سٲری چھِ تس "" لل دٮ۪د ""  ناوے
زانان۔ حضرتِ شیخ العالمؒ تہٕ للہٕ  دٮ۪دِ
ہٕندِس تعلقس متعلق یُس سِرسوو  استعارٕ
بلکہ اسطور کٔشیرِ اندر عام  چھُ ، زِزٮ۪نہٕ وِزِ رٔٹ نہٕ حض شیخن سٔدرٕ  ماجہ ہٕنز بب تہٕ للہٕ دٮ۪دِ اون تشریف،  ترٲونس پنٕنۍ بب دہانس حالانکہ عبدالوہاب  شایق چھُ لٮ۪کھان زِ للہٕ دٮ۪دِ دِژ حض  شیخس اونگٕج ژٕہٕنۍ تہٕ وونہٕ نس __ زٮ۪نہٕ  مند
چھوکھ نہٕ تہٕ چنہٕ چھُکھ مندچھان"" أتی  چوو
حض شیخن دۅد ، سُہ چھُ کٲشرِ قدیم تمدن  چہ
بٲطن پسند ترایہ ہُند ترجمان تہٕ  یہ
اسطوٗر چُھ نٔوِس تہٕ پرٲنِس درمیان  کانُل
تاران، اَتھ واقہٕ ہس چھُ عقیدتُک  یوٗت
د ور ڈوکھ زِ اَمہ کِس پوز آسہٕ نس  یا
نہ آسہٕ نس پٮ۪ٹھ ہیوک نہٕ کٲنسہ سوال  تُلِتھ۔
لل دیدِ ہٕندِ فیضانُک چھُ پانہٕ  حض
شیخ اعتراف کران :  تس  پدمان
پورچہ للے  تمہ  گلہ گلے امرٮ۪ت چو سۅ  سٲنۍ اوتار لۅلے تیُتھ  مے
ور دِتو دِو تہٕ  عبدالوہاب شایق تہ چھُ یہ واقہٕ نظماوان  یِتھٕ پٲٹھۍ  زِپستانِ  مادر نہ نوشید شیر بہ  طفلی
زِ شیخ آمدہ کارِ پیر لَلہ  عارفہ درکنارش گرفت بہ  انگشت
شیرش بداد اے شگُفت دو  انگشت بی بی دوپستان شُدہ لبن  در
گلویش ازاں آمدہ مسلمان  تذکرٕ نگارو کٔر لل دٮ۪د "" للَہ عارفہ ""  ؤنِتھ
یاد تہٕ ہیندٮ۪و دیُت حضرت شیخ  العالمسؒ
اعتمادٕ، اعتقادٕ تہٕ احترامہٕ  پُژھۍ "" سہزانند "" ہیوٗ معنہ سوو تہٕ  منہٕ
مون ناو ، سہزیا سہج چھُ خۅد بیدٲری  ہُند
سُہ مقام یٔتہ پان تہٕ وۅندٕ اکی  رایہ
ترایہ پکن، بودھ چھِ اَتھ سُہ  مرتبہٕ
مانان یٔتہ نِروانہٕ باپتھ وَتھ  پانے
ہموار سپدان چھِ، شِومتس منزچھِ یہ سَہ فطری حالتھ،یتھ منز خۅد آگہی تہٕ آتما  ہم نام بنان چھِ، حض شیخن تہ چھُ یہ لفٕظ  پنہٕ نٮ۪ن شروکٮ۪ن منز کٔہۍ یاہ لٹہ  ورتوومُت ، آنند گواطمینانِ قلب لٔبِتھ  ابدی سروٗد پراوُن ، بودھ چھِ اَتھ نِروانہٕ  پتہٕ پٲدٕ سپدن واجینۍ حالتھ مانان،  پروفیسر کٲشی ناتھ دَر چھُ "" سہزانند ""  ناوس
متعلق لیکھان :  "" کٲشرٮ۪و  پنڈۍتو
کور حضرت ِ شیخ العالمسؒ "" سہزانند ""  ہیوٗ
میوٗٹھ ناو ، آنند دِشا یا ذہنی حالتھ  چھے
تنترن ، بودھ دھرمس ، شومتس تہٕ ویدانتس  ہشی
ترایہ ٹٲٹھ تہٕ میٖٹھ ، اوے بنیوو  یہ سہزا نند ناو سانہ کلچرک قدیم زمانہٕ  پٮ۪ٹھٕ از تام اکھ نمایندٕ،سانہ کلچرچہ  وٮ۪تھِ گو اکہ نوِ یارٕ بلُک اضافہٕ  ،اَتھ روٗمٲنی وتہ پٮ۪ٹھ کھٔژ بیاکھ  میلہٕ
پٔٹ ، یہ اوس اِسلامُک نافراموش  دیُت
أکۍ بہلہ پایہ انسانن ،أکۍ  باکمال
مسلمانن کور امیُک دسلابہٕ ""  ﴿شیرازٕ  نُندٕ
ریوش نمبر ص ۳۵﴾ ٭٭٭ کتاب  نامہٕ : ۱۔  شمس العارفین ،شیخ العالم شش صدسالہ  تقریبات کمیٹی سرینگر۔ ۲۔  شیرازہ نُندٕ ریوش نمبر۔ ۳۔  بُرج نور، شیخ العالم شش صدسالہ تقریبات  کمیٹی سرینگر۔ ۴۔  شیخ العالم ،شش صد سالہ تقریبات کمیٹی۔ ۵۔  کلیات شیخ العالم ،کلچرل اکادمی۔ (1) مطلعِ  نور و مخزنِ اسرار  مفخرِ  ریشیانِ نیکو کار زین  الدینؒ آنکہ مست عرفان بود ساقی # ¿  بزم  مے
پرستان بود  ﴿ریشی  نامہ ، ملا بہاو الدین متو﴾ شینہٕ  دستار گٔنڈۍ گٔنڈۍ تھدم تھدٮ۪ن بالن ہٕنزِ  کۅچھِ منز کٔشیرِ ہُند چھُ  ساسہٕ بدٮ۪و ؤرۍیو پٮ۪ٹھٕ رنگہٕ رنگہٕ  مذہبن ، عقیدن تہٕ تہذیبن ہُند مانٹھال  روٗدمُت ۔ أمۍ وُچھ ما قبل توٲریخٕکۍ  اسطوٗری، دیومالٲیی تہٕ خرافٲتی دور تہ،  یہ چھُ ستی سر تہ کشپ مر ، تہٕ باغِ  سلیمان تہ۔ اَمہ کٮ۪و بسکینو تُل ویدن،  سوٗترن تہٕ پوٗرانن تہ ہر تر تہٕ دپان  ایرٲنۍ زرتشتیتچن روایٔژن ہُند اثر تہ  روٚٹکھ۔ یہ بنیوو شاردا پیٹھ، علم تہٕ  ادبُک گاشہ مُنار، أمۍ دیُت کٲشُر شِو  مت۔ أمۍ چھٲوۍ سونتھ ، دۯاگ تہٕ ماگھ،  أمۍ ویترٲوۍ بُنِلۍ ، نار تہٕ مار۔ أمۍ  سۅمبرٲوۍ تہٕ ویپرٲوۍ مختلف قوم یکہٕ  وَٹہٕ۔ توٲریخ  کِس
پرٮ۪تھ دورس منز کٔر اَمہ کٮ۪و بسکینو  پنٕنۍ
بے بدل ذہانت تہ ثٲبت تہٕ جنگی  لیاقت
تہ، حملہٕ آورن بیہہ ناوٮ۪کھ  زسمہٕ۔
یتھ زمینہ ژکلس منز کھٔتۍ رسمن،  ریژن
روایژن، عقیدن ، اسطورن، بالا فطری  خیالن
تہن پٮ۪ٹھ تاہ۔ ٲخرس آو اسلام ،  توحید
، رسالت تہٕ مساواتُک نوٗر ورشاوان۔  یہ
نوٗر سوم کٲشرٮ۪و کُنہ زور زبردستی  ورٲے
بلکہ کورہس یژھِ پژھِ لۅلہٕ متہٕ  لاے، اسلامٕچ بُنیٲدی تعلیم یس تام وٲژ  تمٔۍ کٔر سۅدِلہٕ قبول۔ کٔشیر بنییہ ریشۍ
وٲر تہٕ ساداتن ہٕنز قرار گاہ ۔ (2) ریشُت  چھُ کٔشیرِ منز تیوٗتُے پرون یوٗت کشٔیر  تہٕ کٔشیرِ ہُند توٲریخ چھُ۔ پانہٕ کشپس  سٍتۍ چھُ ریوش پوت لوگ موجود۔ ہندو دورس  منز تہ ٲسۍ ریش تہٕ بودھ دورس منز تہ۔  اسلٲمی ریشتٕکۍ سالار حضرت علمدار کشمیر  شیخ العالمؒ نور الدین ریشی، یِمو ژۅدٲہمہ  صدی عیسوی منز اسلٲمی ریشتِچ اکھ منظم  تحریک بارسس أنۍ، تہ چھِ اَمہ صدی  برونہہ گُذریمتٮ۪ن کینژن کٲشِرٮ۪ن مسلمان  ریشن ہُندذِکر کران،ریش ٲسۍ اسلامہٕ چن  بُنیٲدی تعلیماتن پٮ۪ٹھ عمل کران۔ ذٲتی  عملہ سٍتۍ اسلام تہٕ انسان دوستی ہٕنزتعلیم  دِوان، اللہ تعالیٰ سٕندِس عبادتس منزمحو  روٗزِتھ دٕے ، حسد ، ژکھ ، لالٕچ تہٕ  دُنیاہٕچ مالے زالان، نفٕس وش کران، پانہٕ  کماوان، کم تہٕ سادٕ غذا کھیون ، زیادٕ  وقتس زورٕ دار روزان، سادٕ پلو لاگان،  اکثر خاندرٕ ورٲے روزان، پریتھ کٲنسہ  سٍتۍ ہوُے رُت سلوٗک کران تہٕ کٲنسہ  نہٕ کُنہ قٕسمُک آزار واتناوان، میوٕکُلۍ  رُوان تہٕ گوشہ نشینی اختیار کران۔ ریشو  چھُ کٲشرِ تہذیبُک پرٮ۪تھ کانہہ انہار  پولمُت، حتاکہ تہندۍ ناو تام چھِ خٲلِص  کٲشرۍ مثالے نو روز ریوش ، سٕہہ ریوش ،  لالہٕ ریوش ، رۅپہٕ ریوش وغٲرٕ۔  "" مورخو  چھُ
لیوٗکھمُت زِ ترے ہتھ شیٹھو ریشو ٲس  حضرت
شیخ العالم نور الدین ریشی ؒ یس نِش  تربیت
پرٲومٕژ ، ریش تحریک ٲس سٲرۍسٕے  کشٔیرِ
منز رٲیج ، چنانچہ اکثر جاین ٲسۍ  ریشن
ہٕندۍ باقٲعدٕ تربیت گاہ، یِمن مقام  ونان
ٲسۍ، وترٕ ہٮ۪ل مقام ، عش مقام ، قویل  مقام،
جنجلٔنۍ مقام، شاٹھ مقام۔ یِمن  مقامن
پٮ۪ٹھ ٲسۍ تِم نفس وَش کرنٕکۍ طریقہٕ  آزماوان
تہٕ اَتھ سٍتۍ سٍتۍ قیل و قالہٕ  بجاے
پاکیزٕ کردار ، تحمُل ، صبٕر، برداش،  برادری
تہٕ خدمت خلقٕچ تعلیم دِوان۔ ریشن  ہُند
یہ طور طریقہٕ چھُ وادی منز اسلام  برونٹھ
پکہٕ نَس واریاہس حدس تام ذمہٕ  دار
تکیازِ یہُند طریقہٕ اوس مقبول۔ اتھ  طریقس
منز اوس مختلف تہذیبن ہُند عطر  گرایہ
ماران۔ یہ چھے حضرت شیخ نورالدین  ریشی
ؒ سٕنز تعلیم زِ کٲشُر چھُ پرٮ۪تھ  حالس
منز خندٕ جبین تہٕ پُرسوز۔ ریشن  ہٕنزِ
اَمہ تعلیمہ رٔٹ پتہٕ ہنا برۅنہہ  وٲتِتھ
بدل تراے ، یۅسہٕ صوٗفی شٲعرن  ہٕندِس
اظہار س منز نیشنیایہ۔ یانے ریشو  پٮ۪ٹھٕ
صوٗفی شٲعرن تام چھُ پرٮ۪تھ کانہہ  بُنیٲدی
عقیدٕ لحاظہٕ مسلمان، مگر قدیم  کٲشرِ
تہذیبٕچ ستہٕ سٲسۍ سۅنزل چھے اَتھ  بُنیادی
روٗحس تِتھے کٔنۍ کٲشُر وردن  لاگان
یِتھٕ کٔنۍ اسلٲمی تہذیبُک شمع  بیین
جاین وٲتِتھ مقٲمی تہذیبی رنگن  ہٕندِس
فونوٗسس منززُوتان روٗد "" ۔  (3) یِمن  خۅش نصیبن حضرت شیخ نور الدین ؒ ریشی سٕنز  تربیت نصیب سپٕز تہٕ یِمو ہٮ۪تھے اسلامٕچ  تہٕ انسٲنیتٕچ خدمت کٔر، یِمو زندگی  عباداتن تہٕ مجاہداتن منز گُذٲرِتھ  روٗحٲنی کمالات حٲصِل کٔرۍتہٕ یِمن رُب  الجلیل مہربان سپُد، تِموٕے منز چھِ حضرت  بابا زین الدین ریشی ؒتہ، یِم حض شیخ  نورالدین ریشی ؒسٕندۍ د ویم خلیفہٕ ٲسۍ۔  یِم سخی زین الدین تہٕ زٲنہٕ شاہ ناوَو  تہ مشہورو معروف چھِ۔ توٲریخ  کٮ۪ن طٲلب علمن چھُ معلوم زِ سٲرۍسٕے  ہندوستانس منزچھے کٔشیرٕے سۅ جاے ییتہ  کلہن پنڈۍتن راج ترنگنی ( سن  تالیف 49-1248 ئ ) لیکھِتھ  توٲریخ نٔویسی ہُند باضٲبۍطہٕ پٲٹھۍ دس  تُل بلکہ اَمہ باپتھ اکھ قٲبلِ بَور  بُنیاد
فراہم کٔر۔ یہ سلسلہٕ روٗد چلہٕ  وُن
مگر بد قسمتی کنۍ آے نہٕ سانٮ۪ن ریشن  ، اَمہ باوجود تہ زِ تِمن اوس قبول عام  حاصل تہٕ ریش تحریک ٲس کٲشرِ تمدن سٲزی  منز زبردس رول ادا کران، ہم عصر مورخو  دٔسۍ تہ توٲریخن منز جاے دِنہٕ۔ بڈشاہ  سٕندۍ دربٲرۍ مورخ زونراجن چھُنہٕ پننِس  ہم عصر حضرت شیخ نورالدینؒ ریشی سُند ناو  تہ پنہٕ نِس توٲریخ "" زونہٕ راج ترنگنی "" منز  درٕج
کورمُت۔ سید علی ( تٲریخ  کشمیر ،سن تالیف : ۷۵۹ھ ) ،  حضرت
بابا دا ﺅ د خاکی ( سِن  وصال : ۴۹۹ھ ) تہٕ  بہارستان شاہی ( سن  تالیف : ۳۲۰۱ھ ) ہُند  مولف چھِ حض شیخ سُند سرسری ذِکرکران۔  اوے چھُ سالار ریشیت حضرت شیخ نورالدین  ؒ ریشی سُند تفصیلی تذکرٕ تِہندِ یٔمہ  عالمہٕ
گژھنہٕ پتہٕ زٕ ہتھ ؤری کھۅتہٕ  زیادٕ
زمانہٕ گٔژِھتھ، حضرت بابا نصیب  الدین
غازی نور نامس ( سن  تالیف : ۳۲۰۱ھ ) تہٕ  حضرت
بابا دا ﺅ د مشکواتی اسرار لابرارس ( سِن  تالیف : ۶۳۰۱ھ ) منز  کران۔ اماپوز  عام لوٗکھ چھِنہٕ اَتھ معاملس منزمورخن  آویزٕ روزان۔ تِم چھِ ژینۍ مٕتۍ، بوٗزمٕتۍ،  وُچھمٕتۍ تہٕ سٔرۍمٕتۍ واقعات پننہ  پننہ آیہ اکہ پُیہ پٮ۪ٹھٕ بییس پُیہ تام
سینہٕ بہٕ سینہٕ واتناوان روزان۔  یِتھٕ
پٲٹھۍ چھِ اہم توٲریخی واقعات تہ  لُکہٕ
و وترکۍ حِصہٕ بنان۔ یُس واقعہٕ  لُکہٕ
و وتریُک حصہٕ بنان چھُ، تتھ چھے  ژٹھ
واٹھ سپدان روزان تہٕ وق گُذرنس سٍتۍ  سٍتۍ
چھُ اسطوٗری، دیومالٲیی تہٕ بالا  فطری
رنگ تہ رٹان تہٕ غلوہُک شِکار تہ  سپدان۔
یی چھُ سانٮ۪ن ریشن ہٕندٮ۪ن اکثر  حالاتن
سٍتۍ تہ سپُدمُت۔ حالانکہ أہنزن  زِندگین
تہٕ کارنامن ہٕندۍ اصل واقعات  چھِ فوک لورٕکِس وشال سٔدرس سٍتۍ رَل  گٔمٕتۍ تہٕ تِم چھِنہٕ دون دِتھ تہ بدس  یوان، اوے چھے بوز بوزایہ پٲٹھۍ زیادٕ  کھۅتہٕ زیادٕ کرا مٲژٕے یوت برۅنہہ پچمٕژ  تہٕ کرامٲژن ہٕندۍ یِم انبار چھِ بعض  اوقات ریشن ہٕندِس زاد و بوٗمس ، پریتھٕ  نس پوٹھٕ نس ، جسمٲنی تہٕ روٗحٲنی کاڈ  کڈنس ، سمٲجی کارنامن تہٕ موٗلہٕ مذہبی  عقیدن ٹھرِ یوان۔ حتاکہ کرامٲژن کس چھُ  نکار مگر کرا مٲژ کرن وٲلۍ سٕنزِ سمٲجی،  مذہبی تہٕ روحٲنی زندگی ہٕندۍ ارتقٲیی  پڑاو چھِ یِمو سٍتۍ کم توجہ طلب بٔنِتھ  وارٕوارٕ رٲوِس تل گژھان۔وۅں گو لُکہٕ  ووترِس زٲلۍ دِتھ ہٮ۪کن کینہہ صحی واقعات  ضروٗر بدس یِتھ مگر اَمہ باپتھ گژھن دید  ٕ ور محقق آسٕنۍ، یِمن ژُکھ ، عٔلم، فن  تہٕ
ژٮ۪ڈ آسہ۔ زانُن گژھِ زِ یوٗت یوٗت  کانہہ
واقعہٕ پرانان گژھِ تیوٗت چھُ تَتھ  عقیدت
، عقیدٕ ، تہٕ لُکہٕ پژھِ ہُند د ور  ڈ
وکھ تہٕ پوکھ پاتھان۔ (4) حضرت  زین الدین ریشی سُند زٮ۪نہٕ ؤری چُھنہٕ  کُنہ جایہ درٕج، اماپوزتمام مورخو،  تذکرٕ نگارو تہٕ ریش نامہٕ تالیف کرن  والٮ۪و ، یِمن منز واریاہ تھدٮ۪ن روحٲنی  مرتبن پٮ۪ٹھ تہ ٲسۍ، یُس واقہٕ ، حضرت  زین الدین ریشی سٕندِس کٔشیرِ واتنس متعلق  بوومُت چھُ تہٕ یتھ پٮ۪ٹھ لُکہٕ پژھِ ہٕنز  مُہر تہ ثبت چھے،أزکۍ محقق تہٕ مقالہٕ  نگار تہ چھِ تٔتھۍ پٮ۪ٹھ اکتفا کران  آمٕتۍ ۔ واقہٕ چھ یہ زِ تِہُند تعلق چھُ  کشتواڑٕ کس بندار کوٹ ،﴿باندر  کوٹ یا بھنڈار کوٹ﴾علاقس  سٍتۍ۔اہُند مول اوس جش سنگھ، بُڈۍ بب  جیشوش سنگھ۔ پانس اوسُکھ ناو زیا سنگھ۔کینژَن  تذکرٕ نگارن ہُند وَنُن چھُ اۅہُند مول  جش سنگھ اوس بوڈ بارٕ زمیندار ۔  مگر عام اتفاق چھُ یتھ کتھِ پٮ۪ٹھ زِ جش  سِنگھ اوس رازٕ ، حالانکہ "" زٲنہٕ نامُک ""  مولف
بابا مصطفی عش مقامی ، ییمِس زٲنہٕ  نامہٕ
تٲلیف کرنہٕ وِزِ واریاہ پرٲنۍ تہٕ  معتبر
توٲریخ زیرِنظر روٗدمٕتۍ چھِ، تہ  چھُ
ونان زِ حضرت زین الدین ریشی ؒاوس  باندار
کوٹہٕ زامُت تہٕ مول اوسُس رازٕ۔  اماپوز
پروفیسر اسد اللہ وانی تہٕ جانکی  ناتھ
گنہار چھِ ونان زِ تِہُند آبٲی گام  اوس
ملچاڈ ، یُس بندار کوٹ علاقہٕ کُے اکھ  مُلحقہٕ
گام چھُ ، رازٕ  جش سنگھ سپُد خاندٲنی مُژکری تہٕ اقتدارچہ  رسہٕ کٔشی دوران دُشمن سٕندۍ دٔسۍ مارٕ  تہٕ زیاسنگھِس پیوو یہ دٔپۍ زِ تہ  ٹھوٗلہٕ منز واو۔ تسٕنزِ ماجہ اوس وُنہ  اتھ چھۅکس انگ یِنے زِ موصُم زیاسنگھ پیوو  بیمار۔ دوا سپٕدۍ نہٕ تس کار گر۔ أتھۍ  دوران وُچھ زیا سنگھنہ ماجہ خابس منز ( کینژَن  تذکرٕ
نگارن ہٕندۍ کِنۍ بیدٲری ہٕندۍسٕے  حالتس
منز مثالے پیر حسن شاہ کھۅیہٲمۍ  سٕندِ
وننہٕ ) اکھ  نوٗرٲنی
شخصا ، تِمو و ونس ییمِس بچہ  سٕندِ
باپتھ منگہٕ بہٕ خدایس شفاعت مگر  بٔلِتھ
پییی یہ مے نِش کٔشیرِ واتناوُن۔  ماجہ
کور وعدٕ تہٕ زیا سنگھ بلیوو مگر  سُہ
کٔشیرِ نِنس دیتُن کنہٕ ڈول ۔ بچہ  پیوو
بییہ بیمار۔ تہنزِماجہ آو نوٗرانی  شخص
بییہ خٲبۍ تہٕ د وپنس ژے کٔرٕتھ وعدٕ  خلٲفی
۔ زیاسنگھ بلیوو تہٕ ماجہ واتنوو  بُمہٕ
زُو، حضرت بابا بام الدین ؒ سٕندِس  تربیت
گاہس منز حضرت شیخ نورالدین ریشی  صٲبن
ا ون بُمہٕ زُو تشریف ، زیا سنگھس  تھووُکھ
زین الدین ناو تہٕ کورُکھ بابا  بام
الدینس حوالہٕ۔ کیوٗنژ کالا حضرت بام  الدین
صٲبس نِش روزِتھ نیہ زین الدین  صٲب
علمدار ؒ صٲبن پانس سٍتۍ۔ أکِس مُدتس  روٗدۍ
تِم علمدار صٲبس دَس بستہٕ۔ عبادتس  ، ریاضتس ،خدمتس ، مشٲہدس تہٕ نفس کُشی  منزکمال
پراونہٕ پتہٕ لوبُکھ حضرت علمدار  صٲبس
نِش عش مقام چہ گۅپھِ منزقیام کرنُک  اجازت
تہٕ تِہٕنز یہ قیام گاہ بنییہ ریشن ہٕنزبیاکھ بارٕ تربیت گاہ ۔ یہ گۅپھ  چھے تھزرس بالہٕ کۅچھِ منز، یتھ دامٕنۍ  دامٕنۍ لِدر دٔرۍیاو وُہرۍ ؤریس گرٮ۪زان  چھُ تہٕ لامٕنۍ لامٕنۍ چھَس شاہ کۅل گرایہ ماران
پکان۔ یتھ وُڈر پٮ۪ٹھ عش مقام آباد  چھُ،لُکہٕ
روایٔژ تہٕ زٲنہٕ نامہٕ مطٲبق  چھُ
اتھ عش وُڈر ناو تہٕ دپان اتہ چھُ  کتھ
تام زمانس منز شہر آباد اوسمُت، یُس  کمٔۍ
تام رازن یٔمِس عشوش ( ۴ ) ونان  ٲسۍ
بسوومُت اوس۔ تہٕ گۅپھ تہ ٲس أمی  کھنہٕ
نٲومٕژ، مگر جغرافیٲیی نۅکتے نظرٕ  کِنۍ
چھُ باسان گۅپھ چھے قدرتُک شاہکار۔  وننہٕ
چھُ یوان زِ اَتھ گۅپھِ منز اوس  سٮ۪ٹھاہ
قدیم زمانس منز خونخوار دٮ۪و،  ییمۍ
سٲرۍسٕے علاقس کٲتۍ نوم اوس کورمُت  ۔پہلوانا ہ آو کتہ تاں پٮ۪ٹھٕ ییمس بُمہٕ  سین ،ناو اوس تہٕ مورُن یہ دٮ۪و ۔ فوک لو  ر تہ کوت کوت چھُ پِلو کرناوان تہٕ کمن  زمانن ہٕنزلوٗنٹ رلاوان۔ پہلوانن مور  دٮ۪و تہٕ پاپھ چھلنہٕ باپتھ کورُن سٲلی ( سالیہ ) نٲوۍ  گامس منز "" پاپہٕ ہرن "" ناگس منز سران۔  اماپوز
اکھ راے چھے یہ تہ زِ دٮ۪و مور  زانہٕ
شاہ صٲبن ، مگر بابا مصطفےٰ عش مقامی  چھُ
زانہٕ نامس منزلیکھان : روایت  سیرہ والٮ۪و کٔر یتھے پٲٹھۍ خبر  بروٗنٹھِم ؤنِکھ ڈینٹھٕکھ یِتھے پٲٹھۍ شہاہ  اوس پرانہ وقتہٕ نام عیشوش مقامس  منز بسن باحشمت و توش دپن  نام عش وُڈٕر تہندٕس مکانس  سٮ۪ٹھاہ  تعمیر کٔرۍمٕتۍ تتھ زمانس  تسندے  وقتہٕ دیواہ اوس در غار ستمگارا  مکارا اوس خونخوار  تمے  وقتہٕ بُمہٕ سین پہلوانا بزور  رُستُم قوی ہیکل جوانا مُنجن  یٲری پہلوانن ز داور دٮ۪وس  دب دِتھ جگر ژوٹنس بہ خنجر چھُ  لیوکھمُت بعضیو کینژَن دۅہن روٗد ضیافٔژ  کھیتھ اَدٕ تشریف نیوٗن زوٗد لیکھان  بعضے کٔرٕن تمٔۍ پادشٲہی کٔڈِتھ  عُمرا بہ عقبیٰ گوو سُہ رٲہی ( ریشی  نامہ
زین الدین ریشی ، مولف : مولوی  غلام مصطفی عش مقام چھاپ ۳۷۹۱ئ ) گۅپھ  ٲس سر پھَو تہٕ گُنسو سٍتۍ بٔرِتھ، بابا  خلیل سٕندِس ریش نامس منزچھُ درٕج زِ  زٲنہٕ شاہ صٲبن کور سارِنٕے سرپھَن ،  گُنسن تہٕ پۅہرٮ۪ن حُکم زِ گۅپھ آیہ ریشن  دِنہٕ، یہ کٔرۍ ووٗن خٲلی، تِم دراے تہٕ  وٲتۍ پُہرۍ پجن جایہ۔ اسرار ُالاخیار ( تذکرہ  اولیائے
کشمیر ) ،  یاں
زِ تاریخِ حسن کِس ترییمِس جلدس منز  چھُ
درٕج زِ گۅپھِ منز قیام کرنہٕ پتہٕ  مونگ
زٲنہٕ شاہ صٲبن پنہٕ نِس ٹٲٹھِس  خلیفس
ییمِس حاجی شمس الدین ناو اوس،  کھینہٕ
خٲطرٕ کینژھا ۔ شمس الدینن دیتُس  أکِس
پونسس مرٕژ أنِتھ۔ پیرن پرژھس  کٍتِس
اونُتھ؟ أکِس پونسس حض ، خلیفن  دیتُس
جواب۔ أکِس پونسس کوتاہ تومُل  ییہ؟
پیرن پرژھُس؟ خلیفن و ونُس، اکھ  سیر۔
زٲنہٕ شاہ صٲب سپٕدۍ یہ بوٗزِتھ  حٲران
تہٕ و وننس ، اکہ سیرٕ سٍتۍ ہٮ۪کن  ژو
ر انسان اکہ وقتہٕ سیر سپدِتھ۔ بہٕ  تِیاہ
ریوش ، یُس اکی ساتہٕ ژورن نفرن  ہُند
کھٮ۪ن کھییہ۔ مرٕژ کر وٲنِس واپس۔  تیُتھ
چیزا اَن یُس اَمہ کھۅتہٕ ٹیوٹھ  آسہ۔
اَمہ پتہٕ دِژٕس حاجی شمس الدینن  ڈوٗنۍ
گۅل أنِتھ، ییمہ سٍتۍ تِم واریہس  کالس
نفسس لاکم دِوان روٗدۍ۔ تمام  ریش نامن تہٕ توٲریخی تذکرن منزچھے حضرت  زین الدین ؒ ریشی سٕنزٕواریاہ کرامٲژ  درٕج، عوامس منز تہ چھے تِمہٕ مشہوٗر  تہٕ مقبول، مثلن اکہ دۅہہ اوس حاجی شمس  الدین بۅن دٔریاوس پٮ۪ٹھ آبہٕ نٔٹِس  ووتھمُت ، سُلطان زین العابدین بڈشاہ  سٕندۍ اہلکار ٲسۍ شاہ کۅل کھنان ( ۵ ) ۔  تِمو
لوگ شمس الدین کامہ۔شامس و ون تمٔۍ  پیرس
پنُن حال۔ پیر دراو اَمی ساتہٕ تہٕ  ترووُن
سربل جایہ عاصہٕ لِدٕر دٔرۍیاوس  منز
دٔریاو گوو خُشک۔ سرکٲرۍ اہلکار وٲتۍ  اتھ
جایہ تہٕ ریشِس کورُکھ سخ زار پار۔  زٲنہٕ
شاہ صٲبن تُل عاصہٕ تہٕ دریاو  گرٮ۪زیو،
اَمی وقتہٕ پٮ۪ٹھ چھِ زانہٕ شاہ  صٲبٕنۍ
خدمتگار ، اکھ خاص رٕکھل دستار  کلس
دِوان ،یَتھ "" کاژن "" ونان چھِ۔ یُتھ  تِم
دوٗرے پرٮ۪زٕناونہٕ یِن۔ تمام  ریش نامہٕ چھِ یتھ کتھِ سٍتۍ اتفاق کران  زِ زٲنہٕ شاہ صٲب ٲسۍ سٮ۪ٹھاہ بے باک تہٕ  خۅد دار، یہ زَن اولیاہن ہٕنز خصوصیت  آسان چھے۔ سُطان زین العابدین بڈشاہ ییلہ  تِمن سمکٕھنہ گژھان چھِ ،تِم چھِ اَمہ  ساتہٕ مراقبس منز آسان۔ بڈشاہس چھُ پٮ۪وان  یٔژ کال پرارُن، مراقبہٕ پتہٕ تہ ییلہ  زٲنہٕ شاہ صٲبن بڈشاہس موزنہٕ ، بقول بابا  خلیل "" دُوبادشاہ در اقلیمے نہ گنجند ""  ونان
ونان دراو تہٕ ووت راز دانہ، أتی  کوڈُن
حکم زِ زانہ شاہ گژھن پنٕنۍ خلیفہٕ  ہٮ۪تھ
جلاوطن کرنہٕ یِنۍ۔ زٲنہ شاہ صٲب  چھِ
خلیفہٕ تہٕ خٲدِم ہٮ۪تھ تبت واتان۔  صاحبِ
اسرارالابرار حضرت بابا دا ﺅ د  مشکواتی چھِ لیکھان زِ یپٲرۍ دراے زٲنہ  شاہ تبت کُن تہٕ ہُپٲرۍ پیوو بڈشاہ بٮ۪مار۔  زٲنہٕ شاہ سٕندِ اثرٕ سٍتۍ کور شاہ تبتن  ، ییمۍ سُند نہٕ کٲنسہ تذکرٕ نگارن یا  ریشۍنامٕکۍ
مولِفن ناو درٕج کورمُت چھُ،  اسلام
قبول ۔ أتھۍ دوران پیوو شاہ تبت  سُند
نیچوُ تہ بٮ۪مار۔ یہ تہ چُھ  لیکھنہٕ
آمُت زِ زٲنہ شاہ صٲبن کور خدایس  منگہٕ
منگ کٔرِتھ سُہ ٹھیکھ۔ اتہ دراے  تہٕ
ہُپٲرۍ سوز بڈشاہن پنُن نیچُو حیدر  خان
زارٕ پارس زِ زٲنہٕ شاہ صٲب گوژھ شٲہی  دربارس
منز تشریف اَنُن مگر تِمو مون نہٕ  تہٕ
گٔے خلیفہٕ ہٮ۪تھ عش مقام۔ تِہندِ  تبتہٕ
پٮ۪ٹھ واپس یِوان یوانٕے بلیوو  بادشاہ ( ۶ ) ۔ (5) یہ  آو برونہہ تہ وننہٕ زِ عقیدتُک چھُ یہ عالم
زِ سانٮ۪و تذکرٕ نگارو تہٕ ریشۍ  نامہٕ
لیکھن والٮ۪و چھُنہٕ ریشن ہٕندۍ  حالات
درٕج کرنس کُن خاص توجہ دیُتمُت  بلکہ چھِ تِہنزن کرامٲژن زیادے پہن لور  روٗدۍمٕتۍ، باسان چھُ یِم واقعات چھِ  زیادٕ پہن لُکہٕ و وترِکہ خزانہٕ منزے  تُلنہٕ آمٕتۍ، تکیازِ تِمو چِھنہٕ مورخانہٕ  نظرِ واقعات وُچھمٕتۍ بلکہ چھُ یِتھٮ۪ن  تذکرن
تہٕ نامن ہُند محرک صرف بے پناہ  عقیدت
۔ اَوے چھُنہٕ حضرت زین الدین ریشی  ؒ سُند حال اوحال پوٗرٕ پٲٹھۍ دسیاب ، وۅں  گوو کلام شیخ العالمٕچ دٲخلی شہادت ،  پانہٕ حضرت زین الدین ریشی سٕندِ کلامُک  متن ،تہٕ لُکہٕ روایٔژ چھے أمِس پایہ بٔڈِس
ریش سٕندِس شخصیتس تہٕ تہندٮ۪ن  کارنامن
کُن نہ صرف اشارٕ کران بلکہ تِمن  متعلق گوٲہی تہ پیش کران۔ یہ زِ تِم ٲسۍ  ریش تحریکٕکۍ مضبوٗط ستون ، تِم ٲسۍ جسمٲنی  طور مضبوط ، اکثر ٲسۍروزٕ دار روزان، کم  کھیوان تہٕ دُنیانِش الگ روزان۔ سٮ۪ٹھاہ  بے باک تہٕ نِڈر ٲسۍ۔ ریشۍ  نامن منزچھُ زٲنہٕ شاہ صٲبُن واریاہ  کلامہٕ موجود۔ حالانکہ یہ چھُ الگ بحث  زِ حضرت شیخ العالمؒ سٕندِ گرٕکۍ سٲری  بٲژ تہٕ تِہندۍ ژۅنوَے خلیفہٕ ٲسیاہ پزی  شٲعر ! کِنہٕ  تِمن سٍتۍ منسوٗب واقعات چھِ کٲنسہ لُکہٕ  شٲعرن موزوٗن کٔرۍمٕتۍ تہٕ عقیدت تہٕ  جذبن ہٕنزِ شدٔژ سبہٕ سپُدکھ قبول عام  حٲصِل۔ وۅں گوو ریش نامو چھُ اُہند کلام  تہٕ منظوٗم مکالمہ بیترِ درٕج کٔرۍمٕتۍ  تہٕ تاحال چھِ سٲری تذکرٕ نگار تِم نقل  کران آمٕتۍ۔ حضرت زین الدین صٲبن کٔر گۅڈٕ  گۅڈٕ بابا بام الدین سٕندِس تربیت گاہس  منز تربیت حٲصِل، امہ پتہٕ روٗدۍ حضرت  شیخ العالمؒ سٕندِس خدمتس منز یوتام خدمت  ، ریاضت، عبادت تہٕ نفس کُشی منز واریاہ  درجات
حٲصِل کٔرِکھ ، روٗحٲنی کمالات  حٲصِل
سپدِتھ کورُکھ پیرس عرض ، مے دِیو  عش
مقام چہ گۅپھِ منز قیام کرنُک اجازت  ۔ پیرس اوس ژاٹہٕ سٕندمرتبُک عٔلم ، تمٔۍ  فرمووس : رنہٕ  ہے بتہٕ ژے کیوٗنژھ ویہ نہٕ نِمہٕ  ہتھ گرٕ، ژے کُنہ شَے نہٕ پکہٕ  ہے سٍتۍ ، ژے کٲنسہ سٍتۍ لے نہٕ توت  زٲنہٕ و وتُکھ ییتہ میٲنۍ شَے نہٕ زٲنہ  شاہ صٲبن و ون پھیرتھ  پیرٕ  ہے کندٕ ژٕ اَسہ مارکھ  ژےے  نبس
تارکھ مے ہوۍ کٍتۍ جنتہٕ  منزٕ یود و ون دِتھ گارکھ  پُلِ  صراط
تارکھ پانس سٍتۍ یُتُے  یوت نہٕ زِ حضرت علمدار کشمیرن کور پننِس  أمِس ژاٹہٕ سٕندٮ۪ن روٗحٲنی کمالن تہٕ  کشف و کراماتن ہُند اعتراف بلکہ سید علی  چھُ
بابا حاجی ادہمی سٕندِ حوالہٕ لیکھان : "" حضرت  میر
محمد ہمدانی ین کور حضرت شیخ العالمس  تہٕ
تہندٮ۪ن ژۅن خلیفن سٍتۍ ملاقات ،  بییہ
کورُکھ حضرت شیخ العالمسؒ تتھ دۅدٕ  پیالس
متعلق امتحان ، یُس تِمو اوسُکھ  عنایت
کورمُت۔ سٍتی پرژھہکھ زِ تۅہہ نِش  کٍتہ
ہو چھُ از تام فٲض حٲصل کورمُت۔  حضرت
شیخ العالمنؒ فرمووُکھ زِ حضرت ژورو  زنٮ۪و
یِمن منز بابا بام الدین ؒ ، بابا  زین
الدین، بابا لطیف الدین تہٕ بابا  نصرالدین
چھِ، یِم بہ طریقِ اسلام عبادت  چھِ
کران "" ( ۷ ) ۔ حضرت  شیخ العالمنؒ چھُ پننہ ’ مناجات ‘ نظمہ  منز
وارٕیہن بر گُزیدٕ ریشن تہٕ خدا دوستن  ہُند
ذِکر کورمُت تہٕ أتھۍ منزچھِ ونان : زٲنہٕ  میون چھُے امرٮ۪تہٕ گورو  تمٔۍ  أدٕرِ
سمسار کِوو گوو  گورس ژاٹھا ژ ورو  تِتھۍ  مے ور دِتو دِوٕ یتھ  شروکِس منزچُھ حض شیخ العالمؒ ژۅنہٕ وٕنۍ  خلیفن متعلق ونان : بُمہٕؒ،  نصرؒ تہٕ بابہٕ زٲنوؒ  لطیف  رنبہٕ وُنُے چُھس خدٲے  دِژٕم تُروٹھا سۅمبرونو یِمے  میٲنۍ بہٕ یہندُے چُھس حضرت  زین الدین ریشی سٕندۍ یِم شعر چھِ تِہندِس  جلاوطنی ہٕندِس واقہٕ ہس کُن نون اشارٕ  ، یِم وۅنۍ ضرب المثل بنیمٕتۍ چھِ  أسۍ  تتہ دراییہ پننہ دِشہ  دٮ۪و  کُنہٕ نیرِ ہے ریشی ناو ییتہ  اَسہ کُٹھیا و تتکہ نِشہ  ریشن  کیاہتام
دِشن آو یا أکِس  دیتُن نرٕم تہٕ خاصہٕ  اکھ  گوو تُلُن آسن أکِس  دِیتُن برٕ نیرِتھ ناسہ  اکھ  گوو
ژھور آو لاسن ریشۍ  نامن منزچھُ زٲنہٕ شاہس تہٕ تسٕندِس ژاٹس  حاجی شمس الدینس درمیان اکھ دِلچسپ منظوٗم  مکالمہٕ درٕج، ییلہ حاجی شمس الدینس ؒ  بڈشاہ سٕندۍ اہلکار کامہ لاگان چھِ تہٕ  شامن چھِس یَلہٕ تراوان، شمس الدین چھُ  آب ہٮ۪تھ کھسان تہٕ لگان چُھس دَب، پیرس  نِش وٲتِتھ چھُ شمس الدین شکایت کران زِ  آب نہ آسنہٕ سبہٕ چھَ نہٕ یہ جاے مُنٲسب  ۔ حاجی  شمس الدین عش  اسہ کودش رہن آو زانہ  شاہ صٲب عش  اَسہ سودش رہن آو حاجی  شمس الدین دَب  لوگو ، کوٹھِس لوگو ، دہ بگو  نوٹ  پھُٹو،
نوٹ سودراو بابس  نہٕ زانہہ انڈ لگو  عش  اسہ کۅدش رہن آو زٲنہ  شاہ صٲب کرتو  نُندٕ سنزس ورشُن  وہرَس  پلس درشُن ہاو مُرکھس  پرنُن ۂسۍتِس کشُن  عش  اَسہ سۅدِش رہن آو حاجی  شمس الدین ییتہ  اَسہ سرپھ تہٕ گُنسہٕ مارن  شال  ، سٕہہ ، نیلہٕ گاو زٲنہ  شاہ صٲب تِم  اسہ بووُت اخلاص برن  عش  اَسہ سۅدِش رہن آو ( انتخاب ) (6) حضر  ت زین الدین ریشی سُند سالِ وصال چھُ  واقعات کشمیرس منز خوا جہ اعظم دیدٕ مٔرۍ  ۷۵۸  ہجری
تہٕ صدر الدین محمدن،ذکرالصادقینس  منز
۷۵۷ ہجری درٕج کورمُت۔ تاریخ کبیرس  تہٕ
اسرار الاخیارس منزچُھنہٕ سال وِصال  درجی
کرنہٕ آمُت ، مولوی غلام مصطفےٰ عش  مقٲمۍ
چھُ زانہٕ شاہ صٲبُن سالِ وصال ۲۵۸  ہجری
لیوکھمُت تہٕ کٲشرِس انسائیکلوپیڈیا  کِس
گۅڈنکِس جلدس منزچھُ ۸۴۴۱ءلیکھنہٕ  آمُت۔
یتھ کتھِ پٮ۪ٹھ چھِ سٲری اتفاق کران  زِ
حضرت زٲنہٕ شاہ چھِ بٲہمہ وہٮ۪کھ  ییمہ
عالمہٕ گٍمٕتۍ۔ اسرارالاخیار وول  چھُ
لیکھان زِ "" اۅہُند عرسِ مبارک چھُ  کٲشرِ حسابہٕ مطٲبق بٔہمہ ویشاکھی ( وہٮ۪کھ  زوٗنہ
مطٲبق ) پریتھ  ؤریہ
مناونہٕ یوان "" ۔ یِم چھِ عش مقامس  بالہٕ
لٲز پٮ۪ٹھ تٔتھۍ جایہ اوسوٗدٕ ،  ییمِچ
نشاندہی أکِس یارس خابس منز کٔرمٕژ  ٲسٕکھ۔
أتی چھے أہندٮ۪ن ارداہن یارن  تہٕ
ژاٹن ہٕنز قبرٕ تہ، یِمن متعلق صاحبِ  اسرارالاخیارلیکھان
چھُ زِ "" یِم ریشۍ  چھِ
اَتٮ۪ن مرشدِ بزرگوار سٕندِ مقبرُک  ژھوپ
شہرآباد کٔرِتھ "" یِمن ہٕندۍ ناو  چھِ
أمی مورخن دِتۍمٕتۍ : حاجی  شمس الدینؒ، وترٹھاکرؒ، مبار ک ریوشؒ،  اکہدار ریوشؒ، ہاکہٕ ریوشؒ، داوود ریوشؒ،  افضل ریوش، کنڈل ریوش ، تٔپۍریوش، فقیر  ریوش، صفی ریوش، درٕ ریوش، نوروز ریوش ،  ریگۍ ریوش، روٗپۍ ریوش، بابہٕ ریوش۔ یِمو  ریشو علاوٕ چھِ زٲنہٕ شاہ صٲبٕنۍ ژاٹھ  کٔشیرِ ہٕندٮ۪ن مختلف علاقن منز ریشی  تحریک برۅنہہ پکناونس منز آوٕرۍ ٲسۍ مٕتۍ،  یِمو منز بابا شکو ر الدین ( مدفن : کوہ  شیر کوٹ ) ،  بابا
لُدی ملؒ، بابا حنیف الدینؒ ( مدفن : داراش ) ،  بابا
پیام الدینؒ ( مدفن : رنبوہ ) دریادینؒ  ، مستہٕ ریشیؒ، بابا سنگیؒریشی، ( مدفن : پھاگ ) بیترِ  مشہور
و معروف چھِ۔ عش  مقامہٕ چھے حضرت بابا زین الدین سٕنز  زیارت گاہ بالہٕ لٲزپٮ۪ٹھ۔ اتھ تام واتنہٕ  باپتھ چھُ کُنہ ہیرن کھسُن پٮ۪وان۔ زیارت  گاہ چھے عام ریش طرزِ تعمیرٕچ مٲرۍ مٔنز  مثال۔ چار بام پشس پٮ۪ٹھ تھود پرٮ۪نگ تہٕ  تتھ پٮ۪ٹھ ٹوٗر ۔ امِچ پنجرٕ کٲری چھے  رنبہٕ وٕنۍ۔ کٔشیرِ  منزمناونہٕ یِنہٕ والٮ۪و مٲلو منزچھُ عش  مقامہٕ زٲنہٕ شاہ صٲبنس زیارت گہس پٮ۪ٹھ  مناونہٕ یِنہٕ وول مٲلہٕ سٮ۪ٹھاہ مشہوٗر۔  ہتہٕ بدٮ۪و ؤرۍیو پٮ۪ٹھ چھُ پرٮ۪تھ  ؤرۍیہ زٲنہٕ شاہ صٲبنِس یومِ وصالس  پٮ۪ٹھ یہ مٲلہٕ مناونہٕ یوان ، برۅنہہ  اوس پانژَن دۅہن چلہٕ وُن روزان تہٕ وۅنۍ  چھُ ترٮ۪ن دۅہن تام جٲری روزان۔ کٲشِرِکلنڈرٕ  حسابہٕ چھُ وہٮ۪کھ بہارُک ابتدا تہٕ  زمستانُک اند۔بٔہمہ تٲریخہٕ چھِ رٲتۍ  راتس درودو اذکارتہٕ ختماتن ہٕنز روح  پرور مجلسہٕ منعقد یوان کرنہٕ۔ اتھ مٲلِس  منزچھِ ساسہٕ بٔدۍ لوٗکھ شٲمل سپدان،  اکھتُے چھِ کشتواڑ پٮ۪ٹھٕ تہ عقیدت مند  یوان ۔ تُروٲہمہ تاریخہٕ شامن چھُ لشہ  زوٗل یوان کرنہٕ تہٕ أتھۍ سٍتۍ چھِ لُکہٕ  فنکار دمالہ مٔتۍ روٲیتی دمٲلۍ کٔرِتھ  لگ پالان۔ زوٗل تہٕ دمٲلۍ چھِ اَمہ مٲلٕکۍ  زٕ اہم منظر۔ کینژَن ہُند خیال چھُ زِ  زوٗل چھُ یوان زٲنہٕ شاہ صٲبنہ دٔسۍ  دٮ۪ومارنہٕ یِنہٕ چہ خۅشی ہٕندِ یاد  گارٕ رٔنگۍ مناونہٕ تہٕ دمٲلۍ کٔرِتھ چھِ  کٔشیرِ ہٕندۍ بانڈ پنُن عقیدت پیش کران،  اَمہ دۅہہٕ شامن چھِ أندۍ پٔکھۍ گامن  منز تہ لوٗکھ گاسہٕ لٲوۍ زٲلِتھ زوٗل  کران، برونہہ ٲسۍ تِم تہ لٔش زالان۔ اتھ  سٲرۍسٕے مٲلس چھِ اصطلاحس منزپھروو ونان۔  پھروو چھُ بوڈ دۅہہ، پھروو چھُ دٮ۪وٕ  سٕنزِ غلٲمی نِش جشنِ آزٲدی، پھروو چھُ  جشنِ بہار، پھروو چھُ بٲے برادری تہٕ  روادٲری ہٕنز مثال ، پھروو چھُ سانہ  کلچرک حِصہٕ۔ یہ وَنُن چھُنہٕ صحی زِ  اتھ مٲلس کیا چھِ ونان "" پھروو زالُن ""  "" زوٗل زالُن "" چھِ ونان "" پھروو زالُن ""  نہ
ٕ۔عام پٲٹھۍ چھِ ونان پھروو لگُن،  پھروو
لاگُن، پھروو کرُن، پھروو مناوُن۔ ڈکشنری  منزچھُ پھروو یِتھٕ پٲٹھۍ وٮ۪ژھناونہٕ  آمُت : "" پھروو۔  پھروو
زالُن۔ن۔ موٗل۔ پھراو > ک۔  پردو۔
پراد س : پراپ۔  ٲشِدس
منزلشہ یا گاسہٕ لٲوۍ بیترِ زالنٕچ  دِوَے
یا مٲلہٕ۔ روایتھ چھے زِ پتھ کالہ  ٲسۍ
یچھ وندٕ کٮ۪ن شٮ۪ن رٮ۪تن بالو تہٕ  وَنوپٮ۪ٹھٕ
وادی منز روزنہ وسان۔ ازکل  تہ
چھِ اننت ناگ علاقس منزیِم دۅہہ  مناونہٕ
رٔنگۍ ٲشِدس منز گاسہٕ مشالہ  زالنہٕ
یوان "" ۔ ( کٲشِر  ڈکشنری
، جلدٕ ۲۔ص : ۳۵۱ ) ٲشد  رٮ۪تھ سوٗرۍتھٕے چھُ ہرُد ہٮ۪وان یُن،  اتھ رٮ۪تس منز گاسہٕ لٲوۍ زٲلِتھ زوٗل  کرنس چُھنہٕ پھرٲوِس سٍتۍ کانہہ تعلق۔  بنان چھُ پتھ کالہ ما آسہٕ ہے ٲشدِس  منزتہ گاسہٕ زوٗل کرنہٕ یوان، ییمیُک  تعلق یچھن یا پشاجن ہٕندِس وندس دوران  کشٔیرِ منزٕے روزنس سٍتۍ آسہ ہا، مگر از  چھُنہٕ یہ سپدان۔ وۅنۍ چھے یہ کتَھ کتَھ  تہ ؤژھمٕژزِ پھروو چھُ زرتُشتی عقیدُک  پھُٹہٕ پھراٹہٕ یاد گار ۔ ڈاکٹر گُلشن  مجید چھُ لیکھان زِ : "" ایرانُک  اکھ
قومی جشن چھُ "" جشنِ فرورگان "" مبدا  ایں
جشن دہ روز ماندہ .... در  مُدتِ
ایں دہ روز زیارت دخرہا کُنند و  براے
ارواح مردگان نیاز فرستند و موبداں  و
برہمناں برائی گُذشتگاں ژند خوانند و  ایں
لفظ "" فرور "" ماخوز است کہ بضبط بعضی  بہ معنی روٗح مجرد باشد و عقیدئہ پارسایاں  مطابق صریح اوستا چنیں بودہ است و ایں عید  درحقیقت عید امواتِ پارسایاں است ( جلال  الدین
ہمائی تاریخ ِ ادبیات ایران ۹۷۳ھ ) پھروو  لفظ چھُ فرور لفظٕ پٮ۪ٹھ آمُت۔ امہ تلہٕ  چھُ ننان زِ یہ رسم تہٕ عقیدٕ کٔشیرِ منز  رواج دِنہٕ وٲلۍ آسہٕ ہن پارسی عقیدٕ  تھاون وٲلۍ یا یِمن ریشن ہٕندٮ۪ن خانقاہن  کُن یہ رسم منسوٗب چھُ تِم تہ ماآسہٕ  ہن مشرف بہ اسلام سپدنہٕ برونہہ زرتُشتی  عقیدٕ تھاوان "" ( ۸ ) ۔ ( نقدِ  شعر : ص : ۵۹۔۶۹ ) عش  مقامہٕ پھروو اند وٲتِتھ چھِ وۅرسہٕ وٲنۍ  پنٕنۍ گٔشتی دوکان وٹان تہٕ مرازٕ کٮ۪ن  بیین گامن کُن نیران۔ اتہ ٮ۪پٹھ چھُ  وۅرسن ہُنداکھ زیوٗٹھ سِلسلاہ شروع گژھان
تہٕ مختلف گامن منز چھِ مختلف دۅہن  پٮ۪ٹھ
زوٗل تہ کران تہٕ دمٲلۍ تہ۔ دراصل چھِ أندۍ پٔکھۍ گامن ہٕندۍ یِم لۅکٕٹۍ  بٔڈۍ وۅرسہٕ پھراوِکی حِصہٕ۔ پھروو چھُ  کٲشرِس لُکہٕ و وترس منز پِھرۍ پِھرۍ  ورتاونہٕ آمُت۔ ٭٭٭ فُٹ  نوٹ : 2 3 4 کٲشُر  انسائیکلوپیدیا
کِس دویمِس جلدس منز چھُ  أمِس
بادشاہ سُند ناو "" عشوش سین "" وننہٕ  ٓامُت۔ یِمو مورخو دعویٰ کورمُت چھُ  زِحضرت عیسیٰؑ اوس کٔشیرِ آمُت، تِم چھِ  ونان سُہ ووت پہلگام تہٕ اَتھ نکھٕ عش  مقام تہ حالانکہ حضرت عیسیٰؑ سٕنز قبر  کٔشیرِ منز آسنُک دعویٰ چھُ کٔہۍیاہ  مسلمان عٲلمو رد کورمُت تکیازِ یہ چھُ  اسلٲمی عقیدس خلاف ۔تِمو چھُ تسُند کشٔیر  یُن اختلٲفی مسلہٕ قرار دیتمُت۔ بہرحال  چھِ حضرت عیسیٰؑ سٕندِس عش مقام واتہٕ نس  متعلق پروفیسر فدا محمد حسنین تہٕ سوزینی  اولسن لیکھان ""After his arrival in the valley
of Kashmir, Jesus and his companions stayed in the Buddhist Monastery at Aish
Muqam, in the vicinty of Pahalgam. There are several caves in the hills, which
were used by the Bhikshus for meditation in the past. In various Rishi Namas,
which deal with the lives of Saints, it is mentioned that during ancient times,
a prince named Yesh-Eseen came to meditate in this monastery and it is after
his name, this place came to be known as Ashosh Muqam or the resting place of
Ashosh or Issa. The cave at Aishmuqam is about thirty feet long and ten feet
wide, lined with stone Shelves on both sides. For centuresthe cave was the site
of pilgrimage and worshiped by Hindus, Christians and Buddhists. During the
regin of Sultan Zain-al-Abidin (1420-1470 A.D) Zia Singh, A saint of Banderkot,
Kishtwar entered the cave at Ashmuqam for meditation. Zia Singh, who is tittled
now as Baba Zain-ud-din Rishi performend many miracles. Baba Sheikh Zain-ud-din
is buried in the cave at Aishmuqam. Since then, this holy place has become
centre of pilgrimage by his devotees. (The Rozabal-Beyond the Da-vinci code
34: by. Fida. M. Hassnian & Suzanne OLSSON-pages 269-272 ۵  شاہ
کۅل ( مارتنڈ  کنال ) مورخ  حسن شاہ کھۅیہ ہٲمی چھُ وقایع کشمیرمولفہ  مُلا احمد بعہدِ بڈشاہ زین العابدین کہ  حوالہٕ ( یُس  رتنا کرپوران برونہہ کنہ رٔٹِتھ لیکھنہٕ  آمُت اوس ) لیوکھمُت  زِ یہ نہر ٲس پانڈو رازٕ رام دیون کھننٲومٕژ  ،یۅسہٕ واریاہ وق گُذرِتھ کانیمٕژ ٲس تہٕ  رازٕ
للتا دتن کرنٲوٕس مرمت۔ حالانکہ  اکثر
مورخ چھ لیکھان زِ یہ نہر ٲس للتا  دتنٕے
کھننٲومٕژ تہٕ سُلطانن ہٕندِس دورس  تام
ٲس وُجارٕ گٲمٕژ تہٕ بڈشاہن کھنہٕ  نٲو
نَوِ سرٕ۔ اوے چھِس شاہ کۅل ونان۔  ییتٮ۪ن
چھُ سوال وۅتھان زِ سُلطان زین  العابدین
بڈشاہ سُند دورِ حکومت اوس  کٲشرٮ۪ن
ہٕندِ باپتھ سۅکھُک تہٕ پاپر  جٲیی
ہُند زمانہٕ ( یہ  زَن
عام طور وننہٕ آمُت چھُ ) ،انصاف  اوس
مُہیا۔ ریش سُند خٲدِم جبرن کامہ  لاگُن
ماچھُ تیلہ اَتھ زمانس منز تہ  بٮ۪گٲرۍ
عام آسنس کُن اِشارٕ ! ۶  حضرت
زین الدین ریشی سٕنزِ جلا وطنی ہٕندِ  اَمہ
واقہٕ سٍتۍ تہ چھُ اکھ سوال وۅتلان  ، بڈشاہ اوسا پزی ریشِس پٮ۪ٹھ ژکھِ گومُت؟  بڈشاہ ییلہ ؤلی عہد اوس حضرت شیخ  نورالدینؒ ریشی سپدۍ رحمتِ حق ، بڈشاہن  کٔر تہندِس جنازس منز شرکتھ۔ اَمیُک مطلب  گوو سُلطانن اوس نہٕ ریشن سٍتۍ کانہہ ٹکر  بلکہ اوسُکھ تہُند عقیدت ، وۅں ییلہ  بڈشاہ بادشاہ اوس۔ بارستہٕ ریش سُند  مُلاقات نہ بٮ۪ٹنہٕ سبہٕ یا توجہ نہ  پاتھنہٕ مۅکھٕ کِتھٕ گژھِ ہے سُہ ژکھِ  تہٕ دِیہ ہے ریش وطن بدر کرنُک حُکم،  بییہ ییلہ زَن تٔمِس ریشن ہُند طرزِزندگی  نظرن تل اوس۔ تِہنزِخُدی ، خۅددٲری ، بے  نیٲزی ، دنیا بیزٲری تہٕ خدا دوستی ہُند  تہ پے اوس۔ یہ ما چھُ یتھ کتھِ کُن اشارٕ  زِ ریشُت اوس اکھ طاقتور تہٕ مقبولِ عام  تحریک تہٕ بڈشاہس ما ٲس اَمہ تحریکٕچ  مقبولیت أچھ منز کِٹُر باسنہ لٔجمٕژ۔اگر  تہ آسہ نہٕ تیلہ ما چھے اَمہ حُکمہٕ  سٍتۍ بڈشاہ سٕندِس بجرس پٮ۪ٹھ ؤسۍ پایہ گی
ہٕنز ژھاے پٮ۪وان۔ بہر حال چھ یِتھۍ  معاملہٕ
توجہ طلب۔  کینژو  ہند و مورخو چھُ لیوکھمُت زِ بڈشاہ بلیوو  حکیم شری بٹ سٕندِعلاوٕ سٍتۍ نہَ زِ زٲنہٕ  شاہ سٕندِ دُعا سٍتۍ۔ ۷  حضرت
باباحاجی ادہم ٲسۍ حضرت شیخ نورالدین  ؒ ریشی سٕندۍ ہم عصر تہٕ ہم صحبت۔ تِہند  رسالہٕ "" مقاماتِ اولیا "" چُھ وۅنۍ نایاب۔  سید
علی ماگرے ین چھُ یہ اقتباس تمی  رسالہٕ
پٮ۪ٹھ نقٕل کورمُت حضرت سید میر  ہمدانی
ابن امیر کبیر حضرت میر سیدعلی  ہمدانی
سٕندِ امی ملاقاتہٕ پتہٕ کور حضرت  سید
میر محمدؒ ہمدانی ین حضرت شیخ نور  الدینؒ
ریشی یس خطِ ارشاد عطا ، یُس تِمو 814 ہجری  منز ژۅدٲہمہ رجب سرینگر خانقاہ معلی  جایہ تحریر کورمُت چھُ۔ ۸  ریاستی
کلچرل اکادمی ہٕندِس ادبی تہٕ  ثقافتی
خبرنامہٕ "" اکادمی "" ہٕندِس 1989 ءکِس  د ویمِس شمارس منزچھے یہ خبر تہ شایع  سپٕزمٕژ زِ تہران یونیورسٹی سٍتۍ منسلک  أکۍ سرکردٕ عٲلم ڈاکٹر صادق کِیا سُند  دعویٰ چھُ زِ قدیم ایرانٕچ عظیم شخصیت  تہٕ آتش پرستن ہُند پیغمبر زُرتشت اوس  کشمیری الاصل ۔زرتُشتی مذہبٕچ د ویم بٔڈ  ہستی آزر کیوانی تہ اوس کٔشیرِ آمُت۔  کٔشیرِ ہٕندِس توٲریخس اندر چھِ آتش پرستن  تہٕ آتش پرستی متعلق واریاہ حوالہٕ میلان۔  کٔشیرِ ہٕندۍ کینہہ رسم مثلن پھروو یُس  ایرٲنۍ ؤریکِس آغازس منزعش مقام وُڈٕر  پٮ۪ٹھ نارٕ الاو کِس صورتس منز روشن کرنہٕ  چھُ یِوان، چھُ اَمی روایتُک پتھ کُن  بچومُت اکھ جُزوننہٕ یوان۔ ٭ کتاب  نامہٕ : ۱  خواجہ
اعظم دید مری ۔  واقعات  کشمیر ( اُردوترجمہٕ : پروفیسر  شمس
الدین احمد ) ۲  غلام
حسن شاہ کھۅیہٲمۍ۔  اسرارالاخیار ( کٲشُر  ترجمہٕ : پروفیسر  شمس
الدین احمد ) ۳  بابا
کمال الدین ژراروی ۔  ریشی  نامہ عنبر شمامہ ۴  بابا
غلام مصطفی عش مقامی۔  ریشی  نامہ بابا زین الدین ریشی ( کٲشُر  منظوم ) ۵  ملا
بہاو الدین متو۔  ریشی  نامہ منظوم ۶  برجِ
نور  کلچرل  اکاڈمی  ۷  شیرازٕ
نُند ریش نمبر  کلچرل  اکاڈمی ۸  بابا
خلیل  ریشی  نامہ۔ ۹  علمدار  ؒ  کشمیر  کلچرل آرگنائیزیشن۔ ۰۱  کٲشُر
انسائیکلو پیڈیا ، جلد ۱  کشمیر  کلچرل  ۱۱  ریشُت
تہٕ سٲنۍ ریش  پروفیسرشید  نازکی۔ ٭ اَن  نِلت یاریح الصّباح یوماً الیٰ اَرضِ  الحرم بَلِغ  سَلامِی رَوضَ ة فیہا النبی المُحترم مِن  وَجہہ شمس الضحیٰ مِن خدہ بَدرُ الدّجیٰ مِن  ذاتہ نورُالہُدیٰ مِن کفِہ بحرالہمم یہ  مشہوٗر عربی نعتِ شریف چھُ کٔشیرِ ہٕنزن  اکثر مسجدن اندر دُعائے صُبحس سٍتۍ سٍتۍ  پرنہٕ یوان۔کینہہ چھِ ونان زِ یہ چھُ  حضرت امام زین العابدینؓ صٲبن و ونمُت  تہٕ کینژَن ہُند خیال چھُ زِ یہ چھُ سلطان  زین العابدین بڈشاہ سُند۔ کٲشرِ ادبُک  توٲریخ ( گۅڈنیُک  ایڈیشن ) "" یُس  ناجی
منور تہٕ ڈاکٹر شفیع شوقن یکہٕ وَٹہٕ  تٲلیف
کورمُت چھُ ، تہ چھُ اَتھ بڈشاہ  سُندُے
تخلیق مانان۔ اَتھ منز چھُ وَننہٕ  آمُت
زِ یہ چھُ اکھ مشہوٗر قصیدٕ تہٕ  اَتھ
منز چھِ عربی، فارسی تہٕ تُرکی زبانن  ہٕندۍ
شعر۔ اصل عبارت چھے یہ : "" مشہوٗر  قٔصیدٕ ’ اِن نِلت یاریح الصبا ‘ یتھ
عام  لوٗکھ امام زین العابدین ؓ سُند قٔصیدٕ  ونان چھِ چھُ دراصل بڈشاہ سُندُے تکیازِ  أکِس
قلمی نسخس منز چھُ صاف ہٲوِتھ زِ  یہ
قٔصیدٕ چھُ سُلطان زین العابدین بڈشاہ  سُند۔
یہ قصیدٕ چھُ عربی، فارسی ، تُرکی  تہٕ
کٲشرِ زبٲنۍمنز لٮ۪کھنہٕ آمُت ۔ییمہ  تلہٕ
ننان چھُ زِ بڈشاہ چھُ یِمہٕ زبانہٕ  زاننہٕ
علاوٕ یِمن منز شعر تہ ونان  اوسمُت۔کٲشُر
چھُ اَکُے شعر تہٕ سُہ گو  یہ  زٲوِیُل  کمر، ٲویُل بدن، شوقس چمن، ذوقس چھُ پَن یادُک  سنٮ۪ر ، رادُک تھزر، فرشس چھُ کٕن، عرشس  چھُ تھَم اماپوز  "" ان
نِلتَ یا ریح الصباح "" ییمِچ گرٮ۪ز  سانٮ۪ن
مٔشیدن منز پرٮ۪تھ صُبحس چٔشمن  شیہلتھ
تہٕ وۅندن شیہجار بخشان چھے، چھُ  فقط
اکھ نعت ۔ "" نورٕ آگُر "" سۅمبرنہ ( مطبوعہ  کلچرل اکادمی ) منزتہ  چھُ یہ نعت حضرت امام زین العابدینؒ سٕنز  تخلیق ماننہٕ آمُت۔ وۅنۍ گو أکِس قلمی  نسخس اندر ( بیاضِ  سید امیر الدین رفاعی کُبروی ) چھِ  اَتھ
داہ شعر تہٕ داہوَے چھِ عربی زبٲنۍ  منز۔
نوٗرٕآگرس منزچھِ خبرکیازِ داہو  بدلہٕ
ستے شعر درج سپدٕۍمٕتۍ۔ اَمہ  نعتِ شریف علاوٕ چھُ اَتھ قلمی نُسخس  اندراکھ تیُتھ زیوٗٹھ تہٕ لوٗبہٕ وُن  نعتِ شریف میلان ،ییمِکۍ اَجزٲے ترکیبی  اَتھ اکہ قٔصیدٕچ ہیت (Style) بخشان  چھِ۔ اَتھ منز چھِ نہ صِرف عربی ،فارسی  ،تُرکی تہٕ کٲشرِ زبٲنۍ ہٕندۍ شعر بلکہ چھِس تتھ زبٲنۍ منزتہ کینہہ شعر، یتھ  ہندوستٲنی یا پنجٲبی زبان وَننہٕ آمُت  چھُ۔ کٲشِرۍچھِ اتھ منز ژور شعر ییلہ  زَن کٲشرِ ادبکس توٲریخس ( مولف  ناجی
منور تہٕ ڈاکٹر شفیع شوق ) اندر  فقط اکہ کٲشرِ شعرُک ذِکر آمُت چھُ۔ ثٮ۪قہٕ  پٲٹھۍ چھُنہٕ معلوم زِ یہ نعتِ شریف  کٔمِس قادرالکلام عاشقِ رسول اللہ سٕندِ  عشقُک ماحصل چھُ اماپوز یِتہ چھُ خیال  یوان کرنہٕ زِ یہ چھُ میر سعد اللہ شاہ  آبادی سُند کلام ۔میر صٲبس متعلق چھُنہٕ  کٲنسہ تہ مورخن لیوکھمُت زِ سُہ کیا  اوس کٲشرِ زبٲنۍ منز تہ شعر لٮ۪کھان۔ "" آش ""  رِسالہٕ
کِس پٲنژمِس شُمارس منز چھُ  گۅڈنِچہ
لٹہ نٲجی منورن توبرٕکہ رٔنگۍ  میر
سعد اللہ شاہ آبادی سُند اکھ کٲشُر  غزل
چھاپ کورمُت۔ اَمی غزلٕکۍ کینہہ شعر  چھِ
تمٔۍ پتہٕ کٲشرِ ادبُک توٲریخ نٲوۍ  کتابہ
منزتہ شٲمل کٔرۍمٕتۍ۔ تٲریخ  کبیرس اندر چھُ درج زِ "" میر سعد اللہ شاہ  آبادی
اوس عربی تہٕ فارسی زانن وول باکمال  شخص۔
تسٕندۍ واراہ تصانیف چھِ مشہوٗر ۔  منظوٗم
تواریخِ کشمیر ،یتھ باغِ سُلیمان  ناو
چھُ چھے أمی لیچھمٕژ۔ مغازی النبی  ، رسالہٕ گُل و بُلبُل تہٕ تفسیرِ قرآنِ  مجید تہ چھُن لیوکھمُت ۔یِمو کتابو  ہُریمانہٕ چھِن نعت تہٕ غزل تہ ؤنۍمٕتۍ  ۔سُہ چھُ شاہ آباد پرگنہٕ کِس منڈاہ نٲوۍ  گامس
منز دفن۔ بقا بابا شاہ آبادی سٕندٮ۪و  مُریدو
منزٕ چھُ اوسمُت "" ۔ ناجی صٲبن چھُ  لیوکھمُت
زِ تسٕنز قبر چھِ حال حالٕے میر  گنڈ
شاہ آباد دریافت سپٕزمٕژ۔ "" باغِ  سُلیمان چہ دٲخلی شہادٔژ موٗجُب چھُ میر  سعد اللہ سُند بابہٕ صٲب مجنون شاہ  تشکاتی،شہرِ بدخشانُک اکھ عٲلِم تہٕ تٲجر  اوسمُت، موج چھَس ٲسمٕژ کوبلٕچ ۔ بدخشان  پٮ۪ٹھ آو مجنون شاہ تہٕ لوگ کھۅیہ ہامہ  بسنہ ۔ ۵۴۱۱ھ منز ییلہ سعد اللہ کہہ  وٕہُر اوس، گوس مول مٔرِتھ ۔اَمہ پتہٕ  گوو مامَس سٍتۍ سرینگر، ستن ٲٹھن ؤرۍین  تتہ زیرِ تعلیم روزنہٕ پتہٕ ووت سُہ  ۴۵۱۱ھ منز شاہ آباد ،ییتہ تس کینہہ زمین  حٲصل
سپُد، خاندر تہ کورُن أتی۔ مۅرشِد  اوسُس
مُلا ابو البقائَ۔میر سعد اللہ اوس  محمد
رضا مُشتاق ( سن  وفات
۱۵۱۱ھ ) تہٕ  عبدالحکیم
ساطع ( سن  وفات
۳۴۱۱ھ ) ہوِٮ۪ن  بہلہ
پایہ سخنورن ہُند ژاٹہٕ بوج تہٕ  کو
نژھ ہم عصر تہ "" ( سون  ادب
۴۸۹۱ء باغِ سلیمان از ڈاکٹر مرغوب  بانہالی ) میرسعد  اللہ
شاہ آبادی اوس سعادت تخلص ورتاوان  کافران  است اعتبار امروز اہلِ  اسلام ماندہ زار امروز تابہ # ¿  راجور  جورِ
کُفار است چہ  سِتم دور دورِ کُفار است اے  سعادت ازیں محوسہ چند دم  مہ زن خامہ را زبان بربند  ( باغِ  سلیمان،درذکرِ
صوبیداران حکومتِ چغتہ ) مۅرشِد  تہٕ کالہٕ باجن ہُند ذِکر چھُن یِتھٕ کٕنۍ  کورمُت  آخر  نامہ بہتر آنکہ طراز ذکرِ  اُستادِ خود کُنم آغاز بادئہ  آبِ بقا است در خامش زانست  مُلا ابوالبقا نامش والدم  بود خود بدخشانی شاہ  مجنون بنام تشکانی شاعرانِ  زماں بسے زِ اشواق دیدہ  ام ہمچوں ساطع و مُشتاق ماسہ  ہمدرس بودہ ایم شفیق روز  و تاشب بہم ندیم و رفیق ( انتخاب  ، باغِ سلیمان ) میر  سعد اللہ شاہ آبادی سپُد ۲۰۲۱ھ منز اَرہٲٹھ  ؤری وٲنس پرٲوِتھ میرٕ گنڈشاہ آباد رحمتِ  حق، أکۍ عقیدت مندن لیوٗکھُس تٲریخِ  وفات "" سعادتِ ابدی یافتہ زِ جامِ بقا۲۰۲۱ھ "" ۔ پانژَن  زبانن ہٕندٮ۪ن شعرن پٮ۪ٹھ مُشتمل یہ نعتِ
شریف چھا میر سعد اللہ شاہ آبادی  سُند
کِنہٕ نہ ، یہ کتھ چھِ وُنہ أنزرنَے  ،وۅنۍ گو اَتھ منز چھُ سعادت تخلص موجودتہٕ  یِم ژور کٲشِرۍ شعراَتھ اندر چھِ تِمن  ہُند سِٹایل چھُ تَتھ غزلس سٍتۍ رلان یُس  ناجی منور صٲبن آش رسالس اندر چھاپ کورمُت  چھُ۔ کتھِ اند بور دِنہٕ خٲطرٕ ییلہ راقم  الحروفن ڈاکٹر شفیع شوق صٲبس سٍتۍ أکِس  خطس منزیٔہے کتھ تُج ، تِمو لیوٗکھ در  جواب __ ""  خاص  کٔرِتھ چھُ چون یہ وَنُن زِ سُہ قصیدٕ  یُس اَسہ بڈشاہ نِس ناوس سٍتۍ منسوٗب  چھُ کورمُت چھُنہٕ بڈشاہ سُند تہٕ شاید  سعد اللہ شاہ آبادی سُند۔ حالانکہ یہ  معاملہٕ گوژھ ناجی صٲبس سٍتۍ تُلُن مگر  مے چھُ ژے سٍتۍ اتفاق تکیازِ یِم کینہہ  غزل سعد اللہ شاہ آبادی سٕندۍ ناجی صٲبنہ  دٔسۍ دریافت سپدۍ تِمن ہُند اسلوٗب چھُ  ہوٗ بہوٗ تتھ شعرس سٍتۍ رلان یُس کٲشُر  شعر اَتھ قٔصیدس منز شٲمل چھُ، اتھ پٮ۪ٹھ  لیکھۍ زِ ضروٗر تفصیلہٕ سان "" ( شفیع  شوق ) ۔ سٲنِس  سیٲسی تہٕ ادبی توٲریخس منزچُھ مُفتی  محمد سعادت سُند تہ دِیُت مگر تسُند شٲعر  آسُن چھُنہٕ ثٲبت ۔ سُہ اوس ۸۹۲۱ھ منز  زامُت ۔ ناو اوسس مُفتی محمد شاہ ،مٲلِس  اوسُس ناو مُفتی غلام محی الدین ،مُفتی  محمد شاہ اوس عٲلم ،مورخ، مُدرِس تہٕ  فقیہہ آسنس سٍتۍ سٍتۍ جان سرکٲرۍ عہدن  پٮ۪ٹھ تہ روٗدمُت ۔۲۷۳۱ھ چھُ تسُند سنِ  وفات۔ ییمہ  قلمی بیاضہ پٮ۪ٹھٕ یہ نعت شریف راقم  الحروفن نقل کور، سۅ چھے پیرامیر الدین  رفاعی صٲبن سٮ۪ٹھاہ مٮ۪حنتہٕ سان تیار  کٔرمٕژ۔ پیر امیر الدین رفاعی ٲسۍکبروی  تخلص ورتاوان۔زٲمتۍ ٲسۍ گوجوارِ سرینگرٕ  تہٕ ۳۶۹۱ءمنز ییلہ تِم حج کٔرِتھ واپس  یوان ٲسۍ،سپٕدۍ وٲصِل ِ حق۔ نٲنِل اننت  ناگہٕ آے حضرت بابا نیکو ؒ ریشی سٕندِس  استانس نکھے سپرد خاک کرنہٕ۔پیر صٲب ٲسۍ  جان خۅش نویس ، تِہنزِ اَتھ بیاضہ منزچھِ  ہتہٕ بٔدۍ عربی، فارسی ،اُردو تہٕ کٲشِرۍ  نعت تہٕ منقبت درج ،یِم مختلف شٲعرن  ہٕنزتخلیقہٕ چھے۔ کبروی صٲبنہ مط #> ابق  چھِ
اَتھ نعتس منزژور شعر تُرکی زبٲنۍہٕندۍ  تہ
،یِم مے فِکرِنہ ترنہٕ باوجود تہ  ہوبہوٗ
نقل کٔرۍ۔ فارسی :- بُلبُل  بگُل بانگ دلا سرکردہ باگُل صُبحدم مدح  و تحیّات و ثناءنعت نبی محترم اے  دِل توہم در وصفِ او۱ خامہ کُن تاشوی جاری  سخن ، گوہر فگن ، شکر شکن ، شیریں رقم آں  سرورِ خیلِ رَسُل واں رہبرِ اہلِ سُبُل آں  مُفخز ہر جُزوِ کُل ، واں مصدرِ فیض عمم آں  شاہدِ دورِ قمر سر تابپا پاتابہ سر  مہرو  وفا ، لطُف و صفا ، عفو و شفا فضل و کرم سُلطان  دین ، ایمان دِل ، جانانِ جان، برہانِ تن شمس  الضحیٰ ، بدرالدُجیٰ ، صدرالعلےٰ ، کہف  الاُمم زینِ  فلک ، زیب ملک ، ذخرالزمان ، فخرالزمن امی  لقب ، مکی نسب، یثرب مکان، بطحٰی حرم شاہ  شہاں، جانِ جہاں، خیلش ملک ، تختش فلک تیغش  قضاءتیرش قدر، جوزاکمر، شعریٰ علم خواہد  چو قہرش در زماں از جا ردو برپا شود عصر  فنا، قصرِبنا ، شانِ وجودِ آں عدم تا  عزم و جزمش کرد رو۲ شُد حال او از  نصرحک ، باخسرخم از فتح فک باکسر ضم گراو  نہ بودے کے شُدے موجود ہر شان وصور جِن  و بشر ، شمس و قمر ، ارضِ و سما، لوح و قَلم ہر  نص اعجازش گواہ، ہر شے ز ماہی تابہ ماہ ظبے  حجر، زبِ شجر، شق القمر ، فک الظلم جُزاو  کرا از انبیاء،گشت این نوا از حق عطا معراجِ  اودر لا مکان ، محتاجِ اوہر بیش و کم ہرشانِ  او در قربِ حق از انبیاءبردہ سبق اعجاز  ہم اکرام ہم انجام ہم ، آغاز ہم تا  نوٗرِ شرعش شُد مُبین ، مفقوٗد گشت از ہر  زمین جورو  جفا ، شوروشقا، رنج و دغا، درد و الم در  دورِ آں خیرالبشر، آفاق راشُد جلوہ گر جُرِ  ملِل، رفع ذلل ، نصرِ صمد ، کسرے صنم در  خدمتش اہلِ سماہم انس و جاں، ہم انبیائ دِل  بر حُنین کف ہر جبین رو بر زمین سر برقدم ہستند  جمع مُرسلین از رۅے قدرش شرمگین آدمؑ  سرافگن ، نوح ؑ تر،موسیٰؑ غریق عیسیٰؑ  ندم داوودؑ  قوالِ برش ، بر در سُلیمانؑ چاکرش یوسُفؑ  غلامِ کمترش ،یونسؑ کم تر از خدم نازم  بہ نامِ مُصطفیٰ کِزوے بہر شاہ و گدا تن  را تُواں، جاں رابقاءدِل را صفا ، سر راسلم گردد  بدل از نامِ او باراحت و عیش و طرب رنج  و محن، فنج و فتِن، سنج و حزن اندوہ و غم از  نامِ او ، ازجامِ او، از نامہ # ¿  و  پیغامِ
او غایب  کرب ، عاقب طرب ، روشن عرب، گُلشن عجم طٰہٰ  نشانِ مقصدش یٰسین خطابِ امجدش درشانِ  ابروے و قدش، نازِل شُدہ نون وقلم نوشِ  لبش، جوشِ دِلش، دوش نتش ، ہوشِ منش شورِ  زماں، سوزِجہاں ، طورِ عیان، نورِ قدم بالعلِ  لب، باماہ رخ، بانوٗر بَر، باموئے تر کانِ  نِگین، مہرِ مُبین، صُبح یقین، شام ہمم چشم  و قدو روئے و لبش ، نادیدہ رفت زلُطفِ آں نرگس  رخش ، سرو ارزوش، گُل در عرق مُل در سدم کٲشُر :- زٲویُل  کمر ، ٲویُل بدن ، شوقس چھُ پن ، ذوقس چمن یادُک  سنٮ۪ر ، رادُک تھزر فرشس چھُ کٕن ، عرشس  چھُ تھَم نورُک  بدن ، طورُک وطن ، سومبرِتھ سخن، امرٮ۪تھ  چھکن مِترس  چھُ سَتھ شِسترس چھُ لتَھ، خٲرس چھُ وَتھ  ،شرس چھُ سم غیرت  پنُن مٲرِتھ یِمہ، ژھٲرِتھ وتے، آرُت  ہٮ۪مہ چٲرِتھ  بُمہ، مٲرِتھ غمہ، لٲرِتھ یِمہ، دٲرتھ  ہلم روزُم  وَنے ، بوزم کنَے ، سۅکھ تے گِلے ، دۅکھ  تے وِلَے زَر  چھُم وۅندے تھر چھم کندے ، ورشن بٮ۪ہم،  درشُن دِتم ٭ فارسی :- دردِ  دِلش ،جامِ غمش، دارد نصیب از .... ۳ راح  و رجب ، عیش و طرب ، سازونوا ، نازو نعم در  پیشِ ابوابش بسے، ہست از گدا کمتر کسے خاقانِ  چین، سُلطان رے ، کسریٰ وکے، ضحاک وجم ہر  دوستدارانش رجب ، گردید فرض از فضلِ رب ذوق  لِقا ، دارالبقائ، قصرِ جنان، باغِ اِرَم اعدائے  دینش را بود، بے شک نصیب از .... ۴ روئے  سیاہ ، راے تباہ، حالِ بدو خالِ دِژم در  ہر دو عالم حاسدش ، و حاسِد یاران او خوارو  خجل ، زارو زبوں ، نحس و نجس ، بیس و بہم یارانِ  خاص مصطفی چار اند اربابِ صفا بے  گُفتگو ، بے شُبہ ریب ، بے شکِ وظن بے کیف  و کم ابنِ  قحافہ است عمرؓ ، عثمانؓ، عفوان علیؓ آنِ  وِلا، جانِ عُلا شانِ حیا کانِ حلم صدق  و صفا، عدل و وفا ، شرم و حیا ، جود و سخا ایں  چار ارکان جا بہ جا مستنضراست و معتنم اصحاب  و آل مصطفی ہستند جُملہ مجتبیٰ والا  نسب ، اعلیٰ حسب ، منیوشمم، نیکو شیم عربی :- یا  معشراخیر الرسل اطوار کم خیرالسبل مِنکم  لنا خیرالنزل انتم مصابیح الظلم العیش  حقا عیشکم انا فتحنا جیشکم الدین  و الدنیا لکم فاسنصرونا باالحشم انتم  معاریج اللقا فہا مدرایج البقائ اَل # ± غم  بہ
مَن مُتَقٰی اکرمِ بہ من مُعتصم اُنظُر  اِلیٰ اہل الورا وافتح لنا باب الہدیٰ واشفع  غرا فیما عدا عنا مِن # ±  اثام  المَظم اِنّ  الھُدیٰ قد غرنا من بعد ماقد سَرنا واکشف  بلُطفِک ضرنا یا من بَہ دفع الالم یافَر ة  البصار
نا  یا  سر ة  اسرار
نا بافضل  عُدا سخارنا اِنا ورد نافی السقم فارسی :- یا  سیدی و الشمس روٗ یا جیّد و لیل مو یا  ماحی # ¿  جرم  و
ہفَو، یا شافع جمعِ اُمم بر  حالِ ما بے چارگاں، ورتیہ غم آوار گان بنگر  زِ بَس لطف و عطا ، مہرو وفا فیضِ اُمّم از  مانمے آید بجا ، جُزشین عین وافترائ جُز  عجب و بہتان و ریا، تقصیر وکُفران و ستم رہگذُر  از تقصیرات ما ،بکشائے ہرحاجاتِ ما دستِ  دُعا چشمِ کرم، فضل رجا بابِ نعم تُرکی :- سن  سَن اول کرست کچی حقدر سنکا یر یوغچی رحمت  سنکا ای بولچی ، کب کُب اخص دِن ہم اعم سن  من اولنغ نامور ،تنکری سنگ چام عفوٗ تر یارغ  چمن ہرنیچہ بزقز کرندن ہم بیش وکسم شمع  جمالنک یار توب از ساوتنگری نکنک از قوت کینک  برافنک دن قبوت معراج شامی یکدرم ننگا  چو حقدن پستار السنک کر فلسنک نظر  امت  لرنک حقیدہ بر محشر کہ بخشے برم پنجٲبی :- اے  خواجہ # ¿  ہر  دوسرا
مُجھ کو تیرا ہی آسرا سب  کو تُہی سرکارن مرا رب کے آگے حقکے قسم لولاک  کے لحان میں افلاک جیتا آن میں تج  شان کان فرقان میں نازل ہوا سب کوچ مژم تیرا  محبت کار میں جان میں۵ ............ تج  باغ .... ۶ .... دِل  میں جنون ہے دَم بہ دَم یارحمت  اللعالمین پیارانبی ہے حق کے تئیں پیارا  نبی تج ہن نہیں ماتا پتا چلتا درم فارسی :- نبود  سعادت را اماں از دستِ ایں بد گوہراں جُز  لُطفِ تو جُز عفو تو ، جُز فضلِ تو اے
محتشم یارب  شود روزیکہ من ، از جذبہ # ¿  شوقِ  درش خیزم  بدل آیم بہ جان ،پویم بسر راہ حَرم از  مرقدت یا ہم شرف گردم بگردِش ہر طرف لبیک  زَن غلغل فگن ،فریاد کُن در ہرقدم از  چشمِ و مو روبم درش، سایم پس از بوسہ برش روح  وتن و جان و جگر، پشت و سر و روے وشکم گویم  بصد عجزو بیان، کای شمع روئے مہربان شمع  ہدا، جمع عطا ، دہش و سخا، بحرِ کرم درمن  نگر برمن گُذر، دادم بِدہ شادم بکُن یا  مجتبیٰ یا مصطفی یا با حشم یا محترم شُد  در ہوا عمرم تلف ،اکنوں نماند اصل ا بکف در  تن توان ، درجاں اماں در دِل سکون و دیدہ  نم ہم  زور ہم نفس دنی،ہم گرد شیطان رہزنی درماندہ  ام ، شرمندہ ام ،من بندہ ام زارودژم گردید  از فرط گناہ رویم سیاہ ،عالم تباہ دستم  بدہ ، پستم مکُن، شیطان زبردستم مکُن یا  ذالعلیٰ یا ذالولیٰ یاذالحیاءیا ذالکرم جُز  ذِکرِ نعتت اے سُلطانِ دین فکرم مبادا  برزمین روز  و شب ، شام و سحر اناً فاناً دم بدم بادالتحیات  و ثناءبر روحِ پاک مصطفی ہر  آل و اصحابش زما بر اہل بیتش مُلتزم ٭٭٭ نوٹ :- ۱  ۲  ۳  ۴  ۵  ۶  یِم
لفظ ہیکۍ نہٕ مے پٔرِتھ،  اوسبہٕ
تورُم نہٕ معنہ تہ فِکرِ،۔ تُرکی  تہٕ
پنجٲبۍ لفٕظ لیکھِم عٲن غٲن تِتھے  کٔنۍ
یِتھٕ کٔنۍ قلمی نسخس منزلیکھِتھ  چھِ۔ کٲشِرۍ  معراج نامہٕ تِمن  سارِنٕے زیٹھٮ۪ن کیو ژھۅٹٮ۪ن منظوٗمن  چھِ معراج نامہٕ ونان یِمن اندر
سیدالمرسلین  نبی کریم حضرتِ محمد مصطفی صلی اللہ علیہ  وسلم سُند معراجِ شریف تہٕ اَمِکۍ واقعات  بیان آسن سپٕدۍمٕتۍ۔ بے شمار دروٗدو سلام  ٲسِن بر ذاتِ حضرت خیرالانام یِمن  ہٕندوجودِ پاک کایناتُک موٗل تہٕ مُژ  چھُ۔عالمینن ہٕنز شوٗب چھُ تہٕ یِہُند  ذکرِ خیر باعِث سعادت تہٕ شفاعت چُھ۔  عالمٕچن مختلف زبانن اندر و وتھ نورِ  اسلام کہ ظہوٗرس یِنہٕ کہ وقتہٕ پٮ۪ٹھے  مدحِ رسولس سٍتۍ سٍتۍ معراج نامہٕ ونہٕ  نس ،لٮ۪کھنس ونہٕ ناونس تہٕ وکھناونس تہ  دس۔موٗلہٕ تلہٕ چھے سۅ کُلہُم شٲعری نعت  یتھ منز حضرت محمد عربی سٕندٮ۪ن کمالاتن  ،معجزاتن تہٕ وصفن ہُند ذکر خیر آسہ  تِہندِ
جلال و جمالُک شکل و شمٲیِلُک تہٕ  کلہُم
پٲٹھۍ سیرتِ پاک کٮ۪ن مختلف اَنہارن  تہٕ
وٮ۪وہارن ہُند بییہ مٲرۍ منزرُک  سٮ۪ٹھاہ
شوٗژِ شانہ ِ مگر غُلو ورٲے تذکرٕ  سپُدمُت
آسہ۔ شٲعری منز چھُ باضے باضے  غلو
تہ یوان تہٕ مالایٲنی تہ اوَے چھے  نعت
گویی زبردس احتیاط منگان ۔چھُنا وننہٕ  آمُت
باخدا دیوانہٕ باش و بامحمد ہوشیار  ۔ییمِس پایہ بٔڈِس پیغمبرس رب ِ الجلیل  تعریف تہٕ توصیف فرماواں چھِ تہٕ یہندِ  لولہٕ تہ سورُے پٲدٕ کرنہٕ آویہ موجود  چھُ۔ تمہ ذاتِ اقدسٕکۍ تعریف کرنہٕ وِزِ  ہے اِنسانن ہٕنز زٮ۪و کلہ ، قلم لرزِ تہٕ  وٲنِج وُپھِ تٲجِب چھُنہٕ کینہہ ۔و وں  ییلہ معراجِ شریفس یتھ متعلق باونہٕ  آمُت چھُ زِ "" بود معراج تاجِ معجزاتش ""  محدوٗد
تہٕ عٲجِز اِنسٲنی عقلہ ہٕندِ  زورٕ
شعرن منز باوَتھ کرٕنۍ آسہ۔شٲعر  ہے
کمال کرِ تہٕ کوتاہ ! تہ  کیازِ
سرِ ساوِرُک تہٕ خۅش یِوٕنہ حٲرتُک  یہ
عالم چھُ سُہ یور عقلہ ، فِکرِ تہٕ  ظۅنس
کانہہ پِلو چُھنہٕ۔ اماپوز اَمہ  مجبوریہ
۔ ٹھرِ تہٕ اَٹکاوٕ باوجود  تہ
چھِ حضرت رسول رحمت خاتمِ النبین صلی  اللہ
علیہ وسلم سٕندۍ حُبّن ،لولن تہٕ  امارَن
دُنۍیہٕکۍ بہترین دماغ نعت تہٕ  معراج
نامہٕ لٮ۪کھٕ ناو نٲوۍ مٕتۍ ۔نعت  ییلہ
مدح رسول چھُ معراج نامن منزتہ  چُھ
عظمت رسول اکرم بیان سپدان ۔ اَتھ  سِرسٲوۍ
عظیم تہٕ لامثال افلاکن ہٕندِس  تہٕ
عرشِ مجید کِس عزت تہٕ عظمت وٲلِس  سٲلس
دوران عظمت کٮ۪ن کمن کمن مقاماتن  پٮ۪ٹھ
نیوٗ حضرت رسول کریمن تشریف،انبیائے  کرام
کمہ اشتیاقہٕ ٲسۍ تِمن انتظارس ،  عرش
تہٕ فرشس کیُتھ پٲراو اوس آمُت کرنہٕ۔  اَمہ
کلہُم صوٗرتِ حالُک بیان نَے نعت  چھُ
تہٕ اَدٕ کیا چھُ؟ یہ
چھے وکھرٕکتَھ زِ شعر زٲژ رٔنگۍ ییہ اَتھ  معراج
نامہٕ وننہٕ۔ کٲشِر زبٲنۍ منز  وَننہٕ
آمٕتۍ اَلہٕ پلہٕ سٲری معراج نامہٕ  چھِ
وژن۔سارنٕے یِتھٮ۪ن وژنن منز چھِ ژور  مِصرعہٕ
وٲلۍ بندتہٕ پرٮ۪تھ کُنہ بندس  چھُ
ترییو مِصرعو پتہٕ کنُے ووجہ مصرعہٕ،  وۅں
گو و تعشوقہٕ وژنو مقابلہٕ چھِ اَمہ  قبیلٕکۍ
سٲری وژَن ژھۅچَن بحرن منز وننہٕ  آمٕتۍ۔اَمہ
گاچِکۍ وژَن یِمن ہُند موضوع  تہٕ
مواد معراج شریف تہٕ اَمِکۍ واقعات  چھِ
اکثر صوٗفیانہٕ مجلسن منز تہ گٮ۪ونہٕ  یوان
تہٕ کامٮ۪ن کارن دوران تہ مثالے  نٮ۪ند
کالس ، گۅڈٕ رٔوۍ کالس بیترِ منز۔  یِمن
وژنن منز سمٲجی ، سیٲسی یا عشقیہ  واقہٕ
بیان سپدۍمٕتۍ چھِ تِم چھِ مختلف  موقن
پٮ۪ٹھ گٮ۪ونہٕ یِنہٕ علاوٕ دہر ٹھسَس  پٮ۪ٹھ
لڈی شاہ رٔنگۍ تہ وکھناونہٕ یوان۔  دراصل چھُ یِمن وژنُن ہُند گرُت تہٕ آرُت  یوٗت ژھوٹ تہٕ لۅتہٕ وٲے زِ یِم ہٮ۪کن  کُنہ تہ شایہ تہٕ کُنہ تہ موقس پٮ۪ٹھ  گٮ۪ونہٕ یِتھ۔ اماپوز یَتھ یَتھ وژنس  معراجِ شریف تہٕ اَمِکۍ واقعات موضوع  تہٕ مواد رٔنگۍ باگہ آیہ تمہ سعادتہٕ  سٍتۍہُرٮ۪و تَتھ بوش۔ کٲشِر زبٲنۍ ہُند  اکھ تہٕ معراج نامہٕ چھُنہٕ تَتھ شعرٕ  زٲژ منز وننہٕ آمُت یتھ اصطلاحس منز مثنوی  ونان چھِ۔ یِمن وژنن منز معراجِ شریف بیان  سپُدمُت چھُ تِمن ہٕندٮ۪ن بندن ہٕنز گرند  چھنہٕ گٔنڈِتھ۔ کٲشرِ  زبٲنۍ منزچھِ نُندٕ بانٮ۪ن نعتن سٍتۍ  سٍتۍ معراج نامہٕ ونہٕ نٕچ روایتھ سٮ۪ٹھاہ  قدیم۔ محمود گٲمیِس برونہہ چھُ میر عبداللہ  بیہقی سُند ناو بڈٕ اہم۔اَوٕ کِنۍ زِ تمٔۍ  کٔر پننہ شٲعری منز دین اسلام تہٕ اَمہ  کٮ۪ن مختلف موضوعاتن ہٕنز مختلف شعر زٲژن  منز باوَتھ ، گۅڈنچہ لٹہ کٔرِن بییو  زبانو پٮ۪ٹھٕ قصہٕ ترجمہٕ ۔مثنوی نگٲری  تُلُن محمودس برونہہ دَس۔ اگرمحمود  گٲمی سُند مرن سنہٕ 1855 ءدُرس  مانو تیلہ چھُ سُہ میر عبداللہ بیہقی  یَس ( سال  وفات 1807 ئ ) پتہٕ  ارتٲجی
وُہرۍ ییمہ عالمہٕ گژھان ۔ دراصل چھِ میر عبداللہ سٕندِ دٔسۍ فارسی  زبٲنۍپٮ۪ٹھ ترجمہٕ کٲری ، حکایت نگٲری،  مثنوی نگٲری تہٕ دینی مسلن ہٕنز سیود سادٕ  باوَتھ کٲری ہٕنز مالہٕ پھۅلنہٕ ہٮ۪وان  یٔہے عمل چھے محمود گٲمیِس تاں واتاں  واتاں یہ دٔپۍ زِ تہ گاشہٕ مندیُن پراوان  ۔ میرعبداللہ بیہقی سٕنز شٲعری چھنہٕ  کانہہ
تھٔز تخلیقی شٲعری بلکہ چھے سۅ  دینی تہٕ عقیدتی خیالن ہٕنز سیود سادٕ  تہٕ باضے جایَن اوگرٕ تھوگرٕمنظوٗم باوَتھ  ۔ میر  عبداللہ بیہقی سُند معراج نامہٕ چھُ  ژۅیتٲجہن ژُ مِصرل بندن ہُند، پرٮ۪تھ  بندُک ووجہ مصرعہٕ چُھس "" صلی اللّٰہ علی  النبی "" شعرن ہُند کُل تعداد چُھس 228 ،  اماپوز
معراجِ شریفٕکۍ واقعات چھِ فقط  اکھ
ہتھ دۅیتٕر ہن شعرٕنٕے منز باونہٕ  آمٕتۍ،
شعر ہتھاہ چُھنہٕ سیدِسیود معراج  شریف
کٮ۪ن واقعاتن سٍتۍواٹھ تھاوان۔ یِمن  منز
چھُ شٲعرن پننہ انکسٲری ہُند ، غم  قیامتُک
تہٕ باقٕے یِتھِ نٕے معاملاتن  ہُند
ذِکر کورمُت اکھ واقعہ تہ چھُ بیان  آمُت
کرنہٕ یُس آنحضوٗرصلی اللہ علیہ  وسلمن
ہٕندِ معراج شریف پٮ۪ٹھٕ پھیرِتھ  تشریف
اننہٕ پتہٕ ظہور پذیر سپدان چھُ  تہٕ
اَکھ یہودی چھُ کلمہٕ پران۔ دراصل چھُنہٕ میر عبداللہ شعرو شاعری ہٕندِ فنک  کمال نہٕ پراوُن یژھان تہٕ نہٕ ہاوُن۔  سُہ چھُ عام ان پر کٲشرٮ۪ن سیود سادٕ تہٕ  عام فہم زبٲنۍ منز دین تہٕ دینٕکۍ مسلہٕ  سمجھاوان تہٕ یِتھٕ پٲٹھۍ اَجر و ثوابُک  توقع کران ۔ یہ کتَھ چھِ سٲری زانان زِشٲعری  چھے تخلیقی عمل، یَتھ منز مُشٲہدس تہٕ  تخیُلہٕ کِس وُپھٕ وارس زبردُس عمل دخل  چھُ۔ اماپوز دینی موضوعن ہٕنزِ باؤژ  دوران چھے تھزِ خیال آفرینی تہٕ تخیُلہٕ  چہ جولٲنی روٹہٕ گژھنٕچہ کینہہ مجبورۍ  یہ تہ بُتھِ یوان۔ پٮ۪ٹھٕ معراج شریف  ہیوٗ معجزہ لامثال بیان کرنہٕ وِزِ چھنہٕ  یِمن چیزن ہٕنزگنجٲیشی روزان ۔ہرگاہے  کُنہ کُنہ تخلیقی عملہ تہٕ پیکر ترٲشی  خٲطرٕ موقعہٕ میلہٕ تہ،تمہ وِزِ گژھہ  کانہہ قادرالکلام سخنور آسُن۔ ییمِس  استعارٲتی شعرٕ زبان ورتاونس ،پیکرترٲشی  اِبہام تہٕ ایہام پٲدٕ کرنس تہٕ مختلف  صنعژ بارسس انہٕ نَس پٮ۪ٹھ وۅستادانہٕ  دسگاہ آسہ مثالے فارسی زبٲنۍ ہُند نظٲمی  ، گنجوی تہٕ عبدالرحمان جامی۔ میر عبداللہ  بیہقی
سُند شعر مِزازٕ چھُ بیون تہٕ بدوٗن۔  سُہ
چھُ اکھ تیتُھ ڈِکشن پٲدٕ کران ییتہ  اَندٕ
وند سادگی ، سٮ۪زر تہٕ شوٗزَر چھُ۔  تسُند
کانہہ شعر چھُنہٕ بسیار جہژل، سُہ  یہ
ونان چھُ تہ چھُ بوزن وٲلِس پوٗرِ  پوٗر
پلہ پٮ۪وان ، تمٔۍ نہ چھِ استعار  ورتٲوۍمٕتۍ
تہٕ تشبیہہ ژھارٕ مژٕ تہٕ نَہ  پیکر
تھُرۍ مٕتۍ۔ شاید چھِنہٕ تسٕندۍ  موضوع
یِمن چیزن ہٕندۍتقاضہٕ کران۔  تسُند
سیود سادٕ لہجہ چھُ بوزن وٲلِس  فورن
متٲثر کٔرِتھ آوٕراوان۔ انسان چھُ  سوت
سوت تہٕ لوت لوت مگر روٲنی دار مِصرعو  سٍتۍ
اندر ۍ أندری باؤژ ہُند ہر تر  محسوٗس
کران ۔ اَمہ شعرٕ لہجٕچ مثال چھُ  تسُند
معراج نامہٕ۔ یتھ منز واقعاتن  ہٕندِٮ۪ن
تفصیلاتن کُن زیادٕ دیان دِنے  آمُت
چھُنہٕ۔ اَتھ منز بیان کرنہٕ آمتٮ۪ن  واقعاتن
ہٕنز ژھۅٹرن چھےے یِتھٕ پٲٹھۍ ۔ "" آنحضورن  ہٕندِ
نبووتٕکۍ باہ ؤری ٲسۍ مکمل  سپدٕۍمٕتۍ،
ماہ رجبُک اوس شتہٕ وُہم  تٲریخ
، رٲژ ہٕندِس گۅڈنکِس پہرس منز گوو  حضرت
جبرئیلؑ امین حضوٗر اقدسس نِشہ  بُراق
ہٮ۪تھ حٲضِر تہٕ عرض کورُکھ ،حضرت  تۅہہ
چھُ حضرت رب العالمینن سال کورمُت  ، آنحضور سپٕدۍ بُراقس سوار، وٲتۍ مسجدِ  اقصیٰ ۔ییتہ سٲری انبیائے کرامؑ انتظارس  ٲسۍ۔ سارِوٕے کٔر نماز ادا۔ پیشو ا سپدُکھ  نبی آخر الزمان پتہٕ کھٔتۍ زَمُردچہ  ہیرِ تہٕ افلاکن ہٕندِس سٲلس دوران سپدُکھ  واریہن انبیائے کرامن سٍتۍ ملاقاتھ۔ سدر ة  الُنتہیٰ
وٲتِتھ آکھ رف رف پیش کرنہٕ ۔  اتہ
اور ہیوک نہٕ جبرئل تہٕ بُراق گٔژِھتھ۔  اَتی
پٮ۪ٹھٕ وٲتۍعرش اعلیٰ ہس پٮ۪ٹھ ییتہ  عاشقس
تہٕ معشوقس ما بین راز و نیاز سپُد  أتی
آو اُمتہٕ خٲطرٕ گۅڈٕ پانژٕہن تہٕ  پتہٕ
پانژَن روزانہٕ نمازن ہُند حُکم۔  ماہ
رمضان سپُد فرض "" ۔ کتَھ  چھے صاف زِ میر عبداللہ سُند وٲحد مقصد  چھُ تبلیغ تہٕ تفہیم دین نَہ زِ شٲعرانہٕ  ہُنر مندی ہاوٕنۍ  معراج  رسول اللہ بوزتہٕ  ونی میر عبداللہ چھُے  سارٮ۪ن تِہُند پناہ صلی  اللّٰہ علی النّبی شتوہم  ماہ رجب بود  خوفتن در اوّل شب آو  جبریل باصد ادب صلی  اللّٰہ علی النّبی باہ  ؤری نبووتس گٔیہ
ییلے آنحضرتس نوٗرٕ  گاہ پیوو شش جہاتس صلی  اللّٰہ علی النّبی دوپُے  ربن ژے پٮ۪ٹھ سلام  ہیور  کھٔسِن خیرالانام اون  مے براق کیا خۅش خرام صلی  اللّٰہ علی النّبی ییلہ  نبی سپٕنۍ سوار گوو  تہٕ اقصیٰ ہیوتن قرار  انبیا  ٲسۍ در انتظار صلی  اللّٰہ علی النّبی زُمردٕچ  تہٕ سونٕچ ہیر برونٹھ  آیکھ تہٕ کھٔتۍ سوار گٔیہ
کھٔسِتھ تاباں چوماہ صلی  اللّٰہ علی النّبی ییلہ  ووتُے سُہ زیر فلک اوس  دربان تتہ اکھ ملک اوس  اسماعیلسؑ ہیوٗ سُہ اکھ صلی  اللّٰہ علی النّبی اوس  آدم بہتھ تتے یا  نبی ژٕ اوسُکھ کتے جان  وندے چانی وتے صلی  اللّٰہ علی النّبی ( معراج  نامہ
از میر عبداللہ بیہقی ) امی  قبیلُک معراج نامہ چھُ کٲشِر زبٲنۍ ہٕندۍ  مشہوٗر بسیار گوتہٕ بسیار پاسل شٲعِر  محمود گٲمی یَن تہ لیوٗکھمُت۔ تسٕندِس  اَتھ عقیدتی منظوٗمس چھِ ستَتھ ژُ مِصری  بند ۔پرٮ۪تھ کُنہ بندُک ووجہ مِصرعہٕ  چُھس : "" صلی  اللّٰہ
عَلَی # ± کَ  یَا
رَسُولُ اللّٰہ "" اَمہ  کٮ۪ن شعرن ہٕنز گرند چھے ترے ہتھ تہٕ ٲٹھن  شعرن تام واتان ۔اَتھ منزچھِ واقعات ہنا  تفصیلہٕ سان بیان آمٕتۍ کرنہٕ۔ اَمہ  باوجود چھَنہٕ اَتھ منز کانہہ تھٮ۪کٕنۍ  لایق فنی خوبی نظرِ گژھان۔ یہ تہ چھُ  واقعاتن ہُند سید سیود بیان۔محمودن تہ  چھُ یہ ثواب تہٕ اجر حٲصِل سپدنکہ امارٕ  تہٕ طمہہ مۅکھٕ لیوٗکھمُت۔ حالانکہ اوسط  سوتھرکِس اتھ منظومَس منز یُس سِر ساوِرُک  تھٔتھرل ماحول وۅتلاونہٕ یُن گوژھ سُہ  چھُنہٕ وۅتلیومتُے۔ موضوع تہٕ موادکہ  حوالہٕ یۅسہٕ وُپھٕ وٲری تہٕ وُژھٕ وٲری  اتہ نظر گژھٕنۍ گٔژھ سۅچھنہٕ کُنَے ۔  محمودن چھِنہٕ اتہ شٲعرانہٕ ول  ورتٲوۍمٕتۍ۔ دراصل یہ کینژھاہ تمٔۍ  پورمُت اوس یا بوٗزمُت اوس ۔تی بووُن  سیّدِسیود۔تتَھ ہیوکُن نہٕ ژینمتہ یا  سٔرۍمتہ تجربٕکۍ پٲٹھۍ شعرٕ وردن لٲگِتھ۔  باسان چھُ تمٔۍ تہ چھُ اَتھ ٲولِس مقدس  موضوعس تہٕ اَمہ کٮ۪ن متعلقاتن پھٔرۍ  پھاہ تہٕ تخیّل چہ کوندِ منز پَین جوش  دِنُک جُرتھ کرُن ننہٕ وورُے شمشیر دارِ  پیٹھۍ پکہٕ نَس برابر بلکہ تمہ کھۅتہٕ  تہ
مُشکل زونمُت ، اوے کیا زَن مۅلانکون  ہیکہ
اتھ وژنس سپدِتھ ،البتہٕ وارٕیہن  جاین
چھُ سُہ خبر کیا زِ ، اتھ منظومس  منزاوسط
درجچہ شٲعری ہٕندِ سوتھرِ پٮ۪ٹھٕ  تہٕ
بۅن وسان ۔ہرگاہ کُنہ ساتہٕ تشبیہہ  ورتاوان
تہ چھُ تتہ تہ چھس رِکٕنۍ  گژھان  حمدتس  ییمۍ پٲدٕ کٔرۍ انبیائ تِمن  منز ژورُن رسولِ خدا تس  پتہٕ تہندٮ۪ن ژورن یارن صلی  اللّٰہ علیک یا رسول اللہ ( دۅن  شعرن
چھِ قٲفیہ رلان تہٕ ترییمِس نہٕ  کہیں ) ژوٗرمِس  فلکس کھٔتۍ توشن نوٗرٕ  تہندِ آفتاب گو روشن عاشقی  کٔرٕس تتہ پمپوشن صلی  اللّٰہ علی النّبی ( ترییم  مِصرٕ
عہ چھُ بتس منززنتہٕ دٔنز دانہٕ ) سَتھ  ساس ملٲیِک برونٹھٕ آمٕتۍ نوٗرٕکۍ  خان چھِکھ پٲراوۍمٕتۍ ژیے  بییہ چانٮ۪ن یارن کِتۍ صلی  اللّٰہ علی النّبی تورٕ  دراو از زبانِ قدرت یی السلام  علیک ایہُاالنّبی سوٗزمے  رحمت برکت ژیے صلی  اللّٰہ علیک یا رسول اللہ ووتھ  تورٕ عرشہ کو ت خۅش سپُن جبریلن  تس تعریف وون ژوٗرۍمِس  فلکس پٮ۪ٹھ واتہٕ وُن صلی  اللّٰہ علیک یا رسول اللہ ( ناقِص  قٲفیہ
بٔندی ) اماپوز  قٲری سٕنزِ ذہنی آورن کٲری خٲطرٕ چھُ  محمودن حُبِ رسول تہٕ تِہُند شفیع  المذنبین آسُن تہٕ اَتھ مقدس تہٕ مُحترم  جذبس تہٕ احساسس پزنہٕ پٲٹھۍ باوَتھ  کٔرمٕژ ، اکثر شعر چھِ سادٕ تہٕ اَمہ  سادگی سٍتۍ چھُ ذِکر رسول کرنہٕ وِزِ  تعظیم تہٕ تکریم یٔژ پٲٹھۍ رچھنہٕ آمُت  دوپ  نس یا رسول کیا آکھ ہٮ۪تھ دوپ  نس یا اللہ غمِ اُمت اُمتس  کر تہٕ مے مغفرت صلی  اللّٰہ علیک یا رسول اللّٰہ دوٗرِ  اوس تتہ اَدٕ قاب و قوسین رگہ  سُنمب دوٗرٮ۪ر اوس مابین سورُے  سپُد تتہ عین الیقین صلی  اللّٰہ علیک یا رسول اللّٰہ وننہٕ  چھُ یوان زِ کانہہ سِری شٲعرٕے چھُ  موضوعاتن تہٕ موادٕچ دِلچسپ تہٕ پٔز  بلکہ وَنو جنیون Genuine شعرٕ  باوَتھ
کٔرِتھ ہٮ۪کان یہ خیال تہٕ راے  چھِ
سانٮ۪و کٔہۍ یاہ صوفی شٲعرو صحی ثٲبت  کٔرمٕژ۔
اَمِچ مثال چھِ وہاب کھار ، شمس  فقیر
تہٕ اسد پرے ہوٮ۪ن صوٗفی شٲعرن  ہٕندۍ
ؤنۍ مٕتۍ معراج نامہٕ۔ نی تون وہاب  کھارُن
معراج نامہٕ تہٕ اَتھ چھِ کُل بِل  پانژٕ
وَنزٕہے ( 55) شعر  مگر یِمو شعرو چھُ اَکھ تھٔتھرل وۅسہٕ  درۅسہٕ وول تہٕ وُپھل وال سری ماحول  وۅتلوومُت ۔عاشقن چھُ معشوقس سال کورمُت  ۔ فرشس تہٕ عرشس چھُ پٲراو سپدان ، رازن  چھِ
ٹھانہٕ ؤتھۍ گژھن وٲلۍ بے حد  سِرسٲوۍشبانہٕ
محفلہ منز چھِ عاشقس تہٕ  معشوقس
درمیان راز ونیا ز چہ کتھٕ سپدن  واجنہ
، صوٗفی شٲعرن نِش چھُ ظُلمتٕے  نوٗر۔
سیاہ تہٕ سیاہی چھِ صوٗفین ہٕندۍ  زٕ
اہم اصطلاح ، معراج شریف چھُ رٲژ منز  سپدان۔
اماپوز یہ چھُ سیٲہی تہندِ خٲطرٕ  یِم
غٲفل محوِ خواب چھِ ۔یۅہے چھُ سُہ  ویلہٕ
ییلہ کایناتن ہٕندۍ زروزرات ،ارض  و
سماوات نوٗرٕ سٔرۍ سپدان چھِ۔ فرشس  پٮ۪ٹھ
تہ چھِ انبیائے کرامؑ استقبالہٕ  خٲطرٕ
پراران تہٕ فلکن پٮ۪ٹھ انبیائے  کرام
تہ تہٕ فرشتہٕ تہ، پانہٕ چھُ رب  الجلیل
انتظارس۔ نبی کریمو نیوٗ معراجِ  شریف
خٲطرٕ بہ جسد تشریف۔ اماپوز اَمیُک  سِرساوٮ۪ر
، اَمیُک تقدیس ، نوزکی اَمہ  کٮ۪ن
واقعاتن ہُندظہور پذیر سپدُن چھُ  تاقیامت
عظیم ترین تہٕ لامثال سِرسٲوۍ  واقعہ۔
معراجِ شریف ہوس نوزک تہٕ عقلہ  ہٕندٮ۪و
حدو گژھنہٕ گٔژِھتھ موضوعس تحت  یِنہٕ
وٲلۍ واقعات بیان کرنہٕ خٲطرٕ بلکہ وَنو شٲعرانہٕ باؤژ کٲری خٲطرٕ چھَنہٕ  مُروجہ اسطوٗرن تہٕ استعارن ہٕندِ ورتاوٕچ  گنجٲیش آسان۔اوے چھِ صوٗفی شٲعر یِمن  ہٕنز شعرٕ زبان،غٲر صوٗفی شٲعرن ہٕنز  زبٲنۍنِش واریاہس حدس تام مختلف آسان  چھے۔ سری تجربات زیادٕ رٕتۍ پٲٹھۍ بٲوِتھ  ہٮ۪کان۔ یہ چھے بیاکھ کتَھ زِ یِمن لوٗکن  نہٕ یِمن تجربن ہُند واوٕے زانہہ ڈولمُت  آسہ تِمن چھِ یِتھۍ شعر محض پرژھٕ باسان  تہٕ پلہ چھُکھ نہٕ کینہہ پٮ۪وان۔ وہاب  کھار ( وفات 1912 ئ ) سٕندِس  اَتھ معراج نامَس منزچھُ آورن کٲری ہُند  تیوٗت زور زِ قٲری یا بوزُن وول چھُ زنتہٕ  پانہٕ وُپھ تُلِتھ سٲری واقعات چشمو  وُچھان ۔زنتہٕ سُہ واقعاتن ہٕندِظہور پذیر
سپدنہٕ وِزِ حٲضر آسان چھُ۔ اَتہ  چھُ
واوُک ہیوٗ ؤژھ تہٕ بانبرُن۔معراجُک  مہرازٕ
حضرتِ تاجدارِ دو عالم صلی اللہ  علیہ
وسلم چھِ معراجس نیران۔ کایناتس منز  چھُ
زنتہٕ اکھ ہلچل پٲدٕ سپدان۔ وۅسہٕ  درۅس
چھے ییژ زِ پرٮ۪تھ کانہہ تہٕ پرٮ۪تھ  کینہہ
چھُ استقبالچہ تیٲری سٍتۍ آوُر  ۔یوٗت زِ حضرتِ جبرئلؑ چھِ بنان علمدار،  حضرت اِسرافیل ؑرکاب دار، حضرتِ میکایل  ؑ زینٕکۍ پٲراو کار تہٕ حضرتِ عزرائیلؑ  چوب
دار ! خوشی  ، شٲدۍ یانہٕ وُژھ ، بانبرُن ،پٲراو سکھراو  تہٕ
حٲرت ۔بُراق سُند حُلیہ تہٕ افلاکن  ہُند
سٲل چھُ اَکھ تٲجُب انگیز تہٕ حٲرتن  کرن
وول خۅش یِوُن ماحول۔ مرحبا چھُ سٲنِس  وہاب
کھارس زِسُہ چھُ یہ ماحول پنہٕ نِس  قٲرۍ
یَس وُچھِ ناوان تہ تہٕ ژینہٕ ناوان  تہ۔
وہاب کھار چھُ واوٕکۍ پٲٹھۍ پانہٕ  بانبرِ
منز، استقبالچہ تتھ عملہ سٍتۍ  آوُریتھ
منز عرش و فرشٕکۍتہٕ افلاکن ہٕندۍ  مٔکین
اَتھ سعادت تہٕ عظمت واجنہ عملہ  سٍتۍ
آوُرۍ چھِ۔ سُہ چھُ معراجہ خٲطرٕ  تشریف
نِنہٕ وٲلِس جانانہٕ پیغمبرِ کریمس  تشریف
نِنہٕ وِزِ رۅنہ رُمالہ سٍتۍ واو  کران
تہٕ أتھۍ خوشی آمیز ترپہ ترپہ  ہٕندِس
حالس منز اعلان کران زِ حضرت  تاجدارِ
دو عالم دراے معراجس ۔ شعرن ہٕنز  روٲنی
منزے چھُ اکھ رۅنہ وَزٕوُن تہٕ  واوٕ
کۍ پٲٹھۍ بانبریومُت سازُت تہ وزان  ۔ واقعاتن ہٕندۍ تفصیل تہ چھنہٕ اتہ  بلکہ افلاکن ہٕندِس سٲلِس دوران انبیائے  کرامن سٍتۍ سپدیمتہ مُلاقاتُک ذِکر تہ  چھُنہٕ اَتہ  کریو  رۅنہ رومالے واو تاجدار  سون معراجس دراو اَلسلامُ  علیکم تازٕ اخلاص ؤتھِو  حض پانس کٔرِو پٲراو تاجدار  سون معراجس دراو حضرتِ  جبریلؑ روٗد علمدار اسرافیلؑ  بہ پاے برکار میکایلنؑ  کور زین پٲراو تاجدار  سون معراجس دراو حضرتِ  عزرایل روٗد چوب دار ۂسۍ  تھَر براقس سَپٕز اظہار چشمہٕ  چھس رف رف یمبرزلہ چھاو تاجدار  سون معراجس دراو ترییمہ  اَسمانے پٮ۪ٹھ وُچھکھ ہیر پانس  ٲسۍ دپان اَسہ گوو ژیر دست  خۅد نگین تس بخشنہٕ آو تاجدار  سون معراجس دراو ژوٗرمہ  آسمانے ترٲوکھٕ نظر  سارِوٕے  وُچھِ ہے رۅپہٕ جانور سۅنہٕ  کانپھ ٲس تِمن خصلت کاو تاجدار  سون معراجس دراو پٍنژمہ  اَسمانے مَس ملرٮ۪ن ٲخر  زمانہٕ کٮ۪ن تی چاون عٲرفن  تہٕ عاشقن تی بٲگراو تاجدار  سون معراجس دراو شییمہ  آسمانے شینہٕ کۅہاہ مۅے  والس گٔنڈِتھ از درگاہ جانورا  بٔسِتھ در صحراو تاجدار  سون معراجس دراو سٔتۍمہ  آسمانے خۅطبہٕ ہیرا سیاہ  تخت پوش جاے گمراہ لانہایت  وُچھکھ کو ت بورُک چاو تاجدار  سون معراجس دراو یۅہے  حال چھُ شمس فقیر ( وفات 1901 ئ ) سٕندِ  معراج نامُک بلکہ چھُ تَتھ منز سِری  اظہار
زیادے کاڈ کٔڈِتھ گومُت۔ اَتھ  منظومس
چھِ صرف پانژٕ تٲجی شعر۔امیُک  صوٗفیانہٕ
طرزِ اظہار چھُ اَتھ اکھ چُس  ، خوبصورت تہٕ حیرت انگیز فن پارٕ  بناوان۔حٲرت تہٕ آورن کٲری چھِ زیادے  ہُران ییلہ صنعتِ تضاد وٲلۍ شعر نظرِ  گژھان چھِ۔ اَمیُک سورُے حُسن چھُ موٗلہٕ  تلہٕ تمہ لفظہٕ و وترِ تہٕ ترکیبہٕ  تھُریہ سٍتۍ بارسس آمُت۔ یۅسہٕ بہ ظٲہر  شعوٗری کو ششہ سٍتۍ سپدیمٕژ چھنہٕ۔  بلکہ أمِس وٲتِس پرٲتِس صوٗفی تہٕ صوٗفی  شٲعرٕ سٕنز ازلہٕ باگہ آمٕژِ ناگہٕ  وُزیہ سٍتۍ پٲدٕ چھِ گٲمٕژ۔ یِمہٕ لفظٕ  ملہٕ وَنہٕ تہٕ زیرِ نظر پیکر تہٕ شبیہہ  وٲلۍ شعر چھِ اَسہ ہوٮ۪ن عام ق #> ارین  ہٕندِ
خٲطرٕ محض پرژھٕ باسان۔ اماپوز یِم  چھِ
تِم اکٲیل تجربہٕ یمن تجربن کاے بخشنہٕ  خٲطرٕ
شمس فقیر س ہیوٗ معرفتہٕ موت صوٗفی  شٲعرٕے
آسُن گژھِ۔ صوٗفین تامَتھ چھِ  سیرِ
اسرارن ہٕنز باوَتھ پیر در پیر سینہٕ  بہ
سینہٕ سپدان روزان یِم چھِنہٕ ظٲہری  عٔلِمس
لٲرۍ یِم چھِ بٲطنٕکۍ طٲلب تہٕ  وتہٕ
گتھ۔ اوَے چھُنہٕ شمس فقیرنس معراج  نامس
منز تہ واقعاتن ہٕندِس بیانس کُن  خاص
ظۅن دِنہٕ آمُت ۔ بوزوے تہٕ یہ معراج  نامہٕ
چُھیی نہٕ بیان، یہ چھُ اکھ سِری  تجربہٕ
تہٕ أتھۍ سِری تجربس چھِ شعرٕ  وردَن
پٲرنہٕ آمُت۔ شعرٕ زٲژ کِنۍ چھُنہٕ  یہ
سانٮ۪ن روایتی معراج نامن نِش مختلف  ۔اتہ چھِ وہاب کھارنہ معراج نامٕکۍ  پٲٹھۍ وُپھٕ وٲری ،وُژھٕ وٲری ،حٲرٕتُک  تہٕ وۅسہٕ درۅسہ ہُندماحول وۅتلاونہٕ  آمُت۔ یِتھِ ماحولہٕ خٲطرٕ چھِ شعرن ہٕنز  روٲنی ضروری تہٕ شمس فقیرُن پرٮ۪تھ کانہہ  شعر چھُ روٲنی دار  دویمہ  آسمانے ترٲوٕکھ نظر ساروٕے  وُچھ ہے رۅپہٕ جانور عابِد  تہٕ زٲہد سٍتۍ عالمن ظہور
تمہ کُے چھُے دۅن عالمن تریمہ  اسمانے وُچھِکھ ترے ناگ ترٮ۪ن  اوس آب تے أکِس ناداغ تِم  زٕ ٲسۍ پانہٕ وٲنۍ آب بٲگران ظہور
تمہ کُے چھُے دۅن عالمن شییمہ  اَسمانے وُچھکھ دٔرۍیاو تتھ  منز ٲس پکان نوحؑ سٕنزناو پانہٕ  ٲس پکان کانہہ نہٕ واین ظہور
تمہ کُے چھُے دۅن عالمن سٔتۍمہ  اَسمانے وُچھکھ سَتھ باغ ستن  باغن اندر سَتھ ٲسۍ ناگ بیون  بیون جویَن لذتھ نیران ظہور
تمہ کُے چھُے دۅن عالمن ٲٹھۍ  مہ اسمانے وُچُھکھ ملکاہ کنو  کِنۍ پھل کھٮ۪وان بے انتہا دہانہٕ  کِنۍ اوسُے یوٗرۍ تراوان ظہور
تمہ کُے چھُے دۅن عالمن سدر ة  المنتہیٰ
کیا زبر مقام نہ  چھُ تتہ صُبح نہ چھُ تتہ شام نوٗرٕ  مشالہ ہٮ۪تھ حوٗرٕ ونہٕ وان ظہور
تمہ کُے چھُے دۅن عالمن شیٹھ  ترے ہتھ کتھٕ تِمو کرِ ظٲہر شیٹھ  ترے ہتھ کتھٕ تِمو کرِ بٲطن دوستس  کیا سنا وون دوستن ظہور
تمہ کُے چھُے دۅن عالمن ازلٕکۍ  گرٕ وٲلۍ ییلہ گرٕ آے نولچھ  نو ساس نَو ڈالہ آے معراج  کور ہے بیک ساتن ظہور
تمہ کُے چھُے دۅن عالمن صُبح  پھول سیر تِمو بوو یارَن اصحابن  سارِنٕے کِبارن سینہٕ  بہ سینہٕ ہووہے نِش صوٗفین ظہور
تمہ کُے چھُے دۅن عالمن یِتھے  پٲٹھۍچھِ اَسد پرے ( وفات 1916 ئ ) تہٕ  شاہ لسم سٕندۍ معراج نامہٕ تہ کٲشرِزبٲنۍہٕنز  ارزتھ۔ یم دۅنہٕ وے صاحِب ٲسۍ سٲنۍ ناودار  صوٗفی شٲعر۔معراج شریفس متعلق یہ کینژھاہ  تِمو پنہٕ نٮ۪ن مُرشِدن نِش تہٕ اسلافن  نِش بوزمُت اوس تہ چھُکھ صوٗفیانہٕ آیہ منظوٗم
کورمُت۔ باؤژ ہٕنزو خوبیو کِنۍ  چھِنہٕ
أہندۍ معراج نامہٕ وہاب کھار تہٕ  شمس
فقیر نِس معراج نامہٕ کِس پایس تام  وٲتتِھ
ہیکۍمٕتۍ ۔اماپوز معراج شریفُک  موضوع
چھُ یوٗتاہ نوزُک زِ کمن کمن عٲلمن  چھُ
قلم لرزان۔ حتیٰ کہ حضرتِ سید سلیمان  ندوی
ہوس عٲلمس تہٕ محققس تام پیوو ا  حوالِ
معراج بیان کران کران ونُن زِ  "" راز  ایں
پردہ نہاں است، ونہاں خواہد بود "" تاہم  چھِ سانٮ۪و واریہو صوٗفی شٲعرو یِمو عام  طور دنیاوی علوٗم پرٔۍمٕتۍ ٲسۍ نہٕ عقیدت  ، حبہ تہٕ احترام کیو ثوابہٕ پُژھۍ،  معراج
نامہٕ ؤنۍ مٕتۍ ۔اللہ تعالیٰ کٔرِن  تِمن
سارِنٕے ہٕندۍ تہٕ اَسہ ناکارن  ہٕندۍ
سہو و خطا تہٕ گۅناہ معاف ( آمین ) ۔ وہاب  پرینہ معراج نامہٕ کٮ۪و اَتھِ آمتٮ۪و  دُستتھو شعرو منزچھِ نمونہٕ رٔنگۍ کینہہ  شعر پیش  حضرت  سون کھوت معراجس بہٕ  وندس زُو تہٕ جان اسرارس مٲل  پیوس پانس نیوٗن سالَس بہٕ  وندس زُو تہٕ جان اسرارس رنگہٕ  رنگہٕ قدرت وُچھ نووُن  تس  نِش کینہہ نہ سَہ ژھایہ تھووُن ظہور
دِتھ گو پننہ کُنِرس بہٕ  وندس زُو تہٕ جان اسرارس شعریعت  عامس بییہ خاصس طریقت  سیرا بووُن تس دوپ  نس رِندن دِ اَمیُک مَس بہٕ  وندس زُو تہٕ جان اسرارس حقیقت  دیدو وُچھ نووُن چووُن  معرفت حیات تھووُن چھِوِرِن  تمٔۍ سٕندۍ کورنے مَس بہٕ  وندس زُو تہٕ جان اسرارس وہاب  کھار تہٕ شمس فقیرنٮ۪ن معراج نامن اندر  رٕ تٮ۪ن فن پارن ہٕنز واریاہ خصوٗصیٔژ  ٲسِتھ تہ چھُ یہ پزر پننہ جایہ موجود  زِ فنی اعتبارٕ چھُنہٕ سانٮ۪و شٲعرو کانہہ  تیُتھ معراج نامہٕ بارسَس أنِتھ ہیوکمُت  یُس مثالے فارسی زبٲنۍ ہٕندِکُنہ بہلہ  پایہ معراج نامس ٹھۅلہ نے تہٕ لرِ لور  تھونہٕ ہیکہ یِتھ۔ اوے چھُ رحمان رٲہی  تہ ونان۔ "" شاید  پییہ
مانُن زِکم از کم فارسی زبٲنۍ  ہٕندٮ۪ن "" خۅش بیانن "" مقابلہٕ چھِ کٲشِرۍ  نعت
گو معراج نامہٕ ونان ونان باسان زنتہٕ  سٔتٕرکٲنۍ
ہٮ۪تھ یوسف مٔلۍ ہینہ درامٕتۍ ""  ( اَکھ  شاہکار
معراج نامہٕ، انہار نعتیہ ادب  نمبر
۔ص 61 ۔ ) کٲشرِ  زب #> انۍ  منز چھِ بییہ واریہو شٲعرو معراج نامہٕ  ؤنۍ مٕتۍ،مثالے امیر شاہ کریری ، غلام  محمد حنفی سوپورۍ، مولانا انور شوپیانی،  غلام قادر درویش، رجب حامد تہٕ رسول بٹ  بیترِ۔ یِمو منزٕ امیر شاہ کریری تہٕ  مولانا انور شوپیانی سٕندۍ معراج نامہٕ  پورٕ تفصیلہٕ سان بیان سپٕدۍمٕتۍ چھِ۔  امیر شاہن چھِ قرآن تہٕ احادیثن ہٕندۍ  پوٗرِ پوٗر حوالہٕ دِتۍ مٕتۍ تہٕ یہ معراج
نامہٕ أکِس بجہ مثنوی ہٕندِس  صورتس
منز پیش کورمُت تہٕ مولانا انور  شوپیانی
صٲبن تہ چھُ پوٗرٕ احتیاطس کٲم  ہٮ۪تھ
معراج نامہٕ لیوکھمُت یُس شایع تہ  سپُدمُت
چھِ، موجودٕ دورٕ کٮ۪ن شٲعرن  منز
چھُ ڈاکٹر رشید نازکی سُند لیوکھمُت  معراج
نامہٕ "" اسریٰ "" فنی لحاظٕ تہٕ  عقیدتہٕ
پُژھۍ سٮ۪ٹھاہ اہم۔ ( ناتمام ) ٭٭٭ سوٗنتۍ  پنڈتُن کٲشُر فارسی نصاب سونتۍ  پنڈۍتٕنہ کٲشُر فارسی نصابٕکۍ ترے قلمی  نُسخہٕ چھِ از تام دسیاب سپدۍمٕتۍ ،زٕ  سپدٕۍ انیس الرحمان صٲبنہ دٔسۍ دریافت  تہٕ تِمو کٔرۍ دۅنویو منزٕ الہٕ پلہٕ ۵۸  شعر نقٕل، یِم ۳۷۹۱ءکہ کٲشرِ شیرازٕکِس  گۅڈنکِس شمارس منز اکہ مۅخصر معلوٗمٲتی  تہٕ تجزیٲتی مضمونہٕ سان شایع کرنٲوِکھ  ۔ تِمو چھِ کینہہ مصرعہٕ تہٕ نیم مصرعہٕ  تہ
نقل کٔرۍمٕتۍ۔ بیاکھ نصاب سپُد  شیرازٕکِس
امی ؤرۍیکِس ژوٗرمِس شمارس  منز
شایع یُس نوم حرف لیکھن وٲلِس دسیاب  سپُدمُت
اوس۔ اَمہ پتہٕ آو سید انیس  کاظمی
صٲبس دسیاب سپُدمُت بیاکھ نصاب ( یُس  باسان چھُ سونتۍ پنڈۍتُن چھُنہٕ ) تِہُنداکھ  نوٹ
ہٮ۪تھ کٲشرِ شیرازٕکہ دۅیترٕہمہ  جلدٕکِس
أکِس شمارس منز چھاپنہٕ۔ یِمن  سارِنٕے
نصابن ہٕنز بحر چھے اکٕے، فاعلاتُن،  فاعلاتُن،
فاعلاتُن، فاعلات۔ اَمیُک  مطلب
گوو کشیرِ منز چھُ یِتھۍ نصاب لیکھنُک  رواج
اوسمُت تہٕ تِمن ہٕندۍ نسخہٕ آسن  کُنہ
کُنہ لوٗکن نِش ضروٗر موجود۔  وۅں
گوو یِمن ہُندضروٗرتھ نہ روزنہٕ کِنۍ  تہٕ
زمانہٕ کٮ۪و حٲدۍثو سبہٕ آسن اکثر  ضایہ
تہ گٔمٕتۍ مگر ضروٗرتھ چھُ یِمن  ژھۅنڈ
ژھٲر دِنٕچ۔ تہٕ دسیاب سپدۍمٕتۍ  نصاب
شایع کٔرِتھ محفوٗظ کرنٕچ بلکہ محفوٗظ کٔرِتھ گوژھ اُہند تقوبلی مُطالعہٕ  تہ یُن کرنہٕ۔ یِم  چھِ پننہ وقتہٕ فارسی ہیچھن وٲلِس تہ  تہٕ کٲشُر ہیچھن وٲلِس تہ فٲیدٕ واتناوان  روٗدۍمٕتۍ، از یودوَے أہٕنز اہمیت محض  توٲریخی چھے مگر یِم نصاب برۅنہہ کنہ  تھٲوِتھ ہیکہ دۅہدشرٕکٮ۪ن عام ورتاوکٮ۪ن  ضروری لفظن ہُند اکھ لۅکُٹ مۅکُٹ لۅغت  تہ تیار کرنہٕ یِتھ، از ییلہ فارسی زبان  زانن وٲلۍ اونگجہ ٹینڈٮ۪ن پٮ۪ٹھ گٔنزراونہٕ  یِنس یوتاہ روٗدِمٕتۍ چھِ ، ہٮ۪کن یِم  نصاب توتہ فارسی لفظن ہٕنز زان دِتھ۔ اَمہ  نصابُک یُس قلمی نُسخہٕ مے نِش موجود چھُ  تَتھ منزچھِ ۰۶۱ شعر، یہ نُسخہٕ چھُ اصل نُسخہٕ
پٮ۪ٹھ نٲنِل اسلام آبادٕکۍ پیر  محی
الدین محزوٗن صٲبن ۵۴۳۱ھ منز نقٕل  کورمُت۔
محزوٗن صٲب ٲسۍ نہٕ چھرا گۅنماتھٕے  یٲتۍ
بلکہ عربی فارسی زبٲنۍ ہٕندۍ عٲلِم  آسنہٕ ہُریمانہٕ جان خۅش نویس تہ۔ دپان  سونتۍ پنڈت اوس عشق کرنہٕ کِس رٹس پٮ۪ٹھ  قٲد کرنہٕ آمُت،ییتہ تمٔۍ فارسی زبٲنۍ  ہٕندِس قدردان حٲکمس خۅش کرنہٕ خٲطرٕ یہ نصاب
لیوٗکھ تہٕ اَتھ منز کٔشیرِ ہٕندٮ۪ن  صحت
افزا مقامن ہُند تہ ناو ہیوت تہٕ  شییہ
ترٕہن پرگنن ہُند تہ، حالانکہ  گرند
کٔرِتھ چھِنہٕ یِم پرگنہٕ شییہ تٕرہ سمان۔ بییہ چھِ ستن اقلیمن تہٕ ستن  دٔرِیاون ہٕندۍ ناو تہ گٔنزراونہٕ آمٕتۍ۔ سونتۍ  پنڈتس متعلق چھُنہٕ معلوم سُہ کتھ زمانس  منز چھُ اوسمُت۔ وننہٕ چھُ یوان سُہ اوس  پٹھان دورس منز۔ کینژَن ہُند گُف چھُ زِ  سُہ اوس ڈوگرٕ رازٕ امر سنگھ نس زمانس منز  ،ہُپٲرۍ ییلہ سُہ لیکھان چھُ ""  از  اُمید التفاتِ بندگان نادشاہ ،تمیُک مطلب  گوو نادشاہ چھُ کستام حٲکم ، یہندِس زمانس  منز سونٕنۍ پنڈت اوسمُت چھُ ، تمٔۍ سٕے  خۅش کرنہٕ باپتھ چھُن نصاب تہ لیوکھمُت  ۔ زیرِ نظر نصابس چھُ مرٲزۍ پھور ، بنان  چھُ
نقٕل کرن وٲلۍ مرٲزۍ ما آسٮ۪س پھور  بدلوومُت
نتہٕ ما چھُ سونتۍ پنڈۍ تھٕے  مرٲزۍ
اوسمُت ۔ بہر حال ، امہ نصابٕکۍ 158 شعر  چھِ پیش : ابتدا  کردم باسمِ اعظمِ پروردگار درفن  فرہنگِ کشمیری نصابِ اختصار فارسی  گو حرف کشمیری و کشمیری بہ فرس تاشوی  آموختہ چوں طوطی # ¿  آموزگار خوب  تر از بحر ہا بحرِ رمل شُد اتفاق خامہ  درفنِ نصاب از بحر دُر شاہوار فاعلات  فاعلات فاعلات فاعلات شعر ( پد ) وزن  است ( تولُن ) چار  بار دے ( خدا ) سوزمُت  رسول ........ شہریار ( شُرۍمُرۍ ) داں  اہل بیت و چہار ( متراں ) ژوریار چار  کرُسی ( ژور  پیٹری ) چار  عنصر ( ژور  ذات ) چار  مذہب ( ژور  وتہٕ ) ( ژورٕوے ) داں  ہر
چہار .................... ( مول ) پدر ( موج ) مادر ( بوے ) برادر  آمدہ پِسر ( گوبُر ) و ( بینہ ) خواہر ( کو ر ) دختر  نامدار ( مام ) خالو ( ماس ) خالہ  عمہ ( پۅپھ )( پیتٕر ) عمو نٲنۍ ( نانہ ) جد ( بُڈۍبب ) بوگیہ  صاحب کامگار ینگہ ( کاکٕنۍ ) ( نۅش ) کیلن  خۅش
دامن نامِ ( ہش ) خُسر ( ہہرو ) خُسرپوٗرہ ( ہہرٕے ) شُد  نامدار ( رازٕدیت ) بیگم  است ( رازٕرنۍ ) بیگم  شاہ
است شاہزادہ ( رازٕپوتُر ) روے  او خورشید وار .................................... ارکان  ملک ( پتروٗ ) میداں  بنیرہ ( زُر ) نواسہ  را
شُمار ٭ ( نب ) فلک  شُکر سنیچر زہرہ را دانی زحل ( بوم ) مریخ ( بُد ) عطارد ( مشتری ) برہسپت  شُمار کالچن ( بیگاہ ) صُبح  گوو صباح و شام ( کال ) کوج ( ننگہ  چاشت ) است  و ( مندِنو ) نصف  النہار ( سرِیہ ) اسمِ  آفتاب و ماہ را ( زوٗن ) است  نام ( گنگہٕ  آرہ ) کہکشاں  و ( رات ) لیل  و ( دۅہہ ) نہار ............ ( رنگ  میٹھُن ) گرمی # ¿  ہنگامہ # ¿  ہرکاروبار ( رۅنہ  لاگنہ ) زُنگلہ  بستن ( نژنو ) رقصیدن  است ( بانڈ ) باشد  مردمِ رقاص ( سونتھ ) آمد  بہار ( رنگہٕ  راچھ ) شحنہ  و
جشنِ چراغاں ( زوٗل ) است ( نوو  ؤری ) نوروزِ  عالم
جشن خاندر طے کار (........) نشوو  نمای # ¿  مرد  و
زن نوجوانی ( یاوُن ) است  و ( للہٕ  کھول ) سودای  کار ( پانژھ  دۅہہ
سمسار ) دنیا  پنج
روزے بیش نیست اے  خوشا عمرے کہ گردَد صرف در سودای # ¿  یار ( ہٕنزرٕ ) حمایل  بود عقد گلو بندِ زنان زیورِ  معشوق ( سِنگار ) است ( پدماں ) داں  نِگار ( دِش ) شہر  و حرب ( جنگ ) و ( گیون ) داں  زمزمہ # ¿ ................................................ ( کنہٕ  وولو ) گوشوارہ،  دسوانہَ ( بُنگری ) پایلہ ( خلخال ) دانی،  لینکرن ( گہنہَ ) شُمار آبِ  حیات ( زندگانی ) ( ویہہَ ) نامِ  زہر شُد ( گٹہٕ ) تاریکی  بود ظُلمات نامِ ( گٹہٕ  کار ) لینکرن  کابین ( وردن ) جامہائے  نو
عروس ( دٲنِتھ ) عاج  و ( شنکھ ) ناقوس  است ( ہار ) خرمہرہ  شُمار ( ٹوٗپ ) تکمہَ، ( نستہٕ  وٲج ) حلقہ # ¿  بینی  بداں ( وُڈنہ  پوٗژی ) سربند  و
رشتہ # ¿  دُر ( مۅکھتہٕ  ہار ) ( منروٗ ) حکاک  آمد، نامِ کھنن وول ( مُہرکُن ) ( کرینکھ ) شُد  نامِ نگین و ( وٲج ) انگشتر  شُمار ............ ( ہٲر ) مینا ( شوگہٕ ) طوطہ ( اول ) نامِ  آشیاں فاختہَ ( کُکِل ) کبوتر ( کوتُر ) ( بچرو ) راگو  ہزار شہن  شاہین ( وارِلو ) باسند  طماغہ ( اتھٕ ....) تہیلہ  دست ( پٲزوولوٗ ) بازدار قاز ( انٕز ) زاغ ( کاو ) ( مۅنگ ) قشقل ( نیلچو ) ( نیلہٕ  کرٲشی ) سبزک  آمد ( بریگ ) عقار چغد  نام ( راتہٕ  مۅغُل ) سبپرہ  شُد ( راتہٕ  کریل ) قفس ( ٹھوٗپوٗ ) کبک ( کُکو ) جنکے  اندرشتوار ( پوشہ  نوٗل ) عندلیب  و
داں گراغش ( ہاگرو ) ................................................ ( ستہٕ  توٗ ) ہُدہُد  بداں
و ( تونتھ ) رامنقار  دان گُفتگو  داں ( کتھٕ  کرنہ ) زدن ( لایُن ( چھۅکھ ) نزار ( سونہٕ  چِچُڑ ) مُرغِ  زرین
،گوزن ( ہانگل ) بال ( پکھ ) ( ژٔڑ ) کنجشک  ، صعوہ ( کانٹُر ) ( دٮ۪دٕر ) مینو  را شُمار ( دیدری ) باشد  تذرو ( زرککُو ) داں  دراج ( کتجی ) راگو ( ابیل ) خوش  شگوٗنِ نوبہار ( پینژٕکٲنی ) صعوہ  دانی ( پونپرو ) پروانہ  دان ( مانچھ  تُلٕر ) ہست  زنبوٗرِ
عسل اے ہوشیار ........ ( خام  سیری ) خشتِ  خام
و ( پختہ  سیر ) آجر  بداں ( کٔنۍ ) سنگ  و خاک ( میژ ) تورہ ( بُرٕز ) کونڈ ( خار ) ( کٕن  دیُن ) بُنیاد  نہادن ( لٔر  لدٕنۍ ) تعمیر  دان ( پچہ  برن ) تختہ  بندی
، حجرہ ( کُٹھ )........ ( سٮ۪ند ) بحری  است، دریایکہ نامش نالہ شُد وٮ۪تھ ( بہُت ) تالاب  وولُر ................ ( سرپٔچھِن ) مرغانِ  آبی، سرخروشاں ( کلرو ) ( کاو ) زاغ  و ( گٲنٹھ ) کرگس ( کستوروٗ ) باشد  چمار سگ ( ہوٗنو ) گربہ ( برٲر ) موش  باشد ( گگروٗ ) شیر ( سٕہہ ) خرس ( ہاپت ) ( شال ) شغال  درندہ
کار ( رامہ  ہوٗنو ) گرگ  باشد ( کینکہٕ  لٔٹ ) سوسمار ( پُہُر ) کژدم ( گُنس ) عقرب،  درٕکھ ( دلو ) ( سرُپھ ) مار بوزنہٕ ( واندُر ) ( پونز ) میمون ( لوہ ) روباہ  آمد ( مِنہ  مٔڑی ) نیلہٕ  گاو
و گوزن ( ہانگُل ) شاخدار ( وودُر ) نام  سگِ آبی ( کریم ) باشد  سنگ
پُشت ( مِنہ  منڈک ) غوک  باشد ................ کیک ( پشو ) پشش ( زووٕ ) پشہَ ( موہ ) ( مٔچھ ) مگس ( ریے ) مور  و عنکبوت داں ( زرلوٗ ) بافندہ  تار ( سور ) خوک  و ( مور ) طاوس ( مٲنش ) باشد ( گاومیش ) میِش  نامِ ( گٔب ) شُد،  گوسفند ( ہنڈو ) شُمار ( گاو  مٲجی ) مادہ  گاو،
گوسالہ ( ووژھ  ، وژھرٕے ) فیل ( ہوستوٗ ) شُتُر ( ووٗنٹ ) ( خچُر ) اُستر ( خر ) حمار طایراں ( پرند ) چرندٕ  بود بے بال و پر منش ( آدم ) جِن ( دیو ) ( ملک ) فرشتہ  نیک
کار ............ سر ( کلہٕ  پاے ( زنگہٕ ) دست ( اتھٕ ) گوش ( کن ) چشم ( أچھ ) نس ( بینی ) ( ٲس ) دہان  زندہ
دار ( مس ) موے  و زُلف ( وانکہٕ ) ( أچھر  وال ) مژگاں  بُود ( دند ) دندان ( زٮ۪و ) زبان ( ژھوگ ) کاکُل  یاددار ( دٲڑ ) ریش ( ڈیکہٕ ) جبین، ( یڈ ) شکم ( تھڑ ) پُشت ( پھیوک ) کتف ( بُتھ ) روے ( کٲڈ ) گردن  را شُمار ( کوٹھ ) زانو ( اونگٕج ) انگشت ( نم ) ناخُن  رابِگو رودٕ ( أندرم ) جگر ( کرہنہٕ  ماز ) ( لکھچُن ) خاردار حلقہ ( ہوٹ ) ( ببہٕ ) پِستان ( ہۅنگن ) زنخدان  رابداں ( بُمہٕ ) ابرو،  لب ( وُٹھ ) ( گونژھ ) بروت  اے دوستدار ( ٹیوک ) قشقہ،  صندل ( ژندُن ) شانہ  آمد
کنگووٗ ( اَسُن ) خندیدن  گریستن ( ودنو ) اے  ہوشیار پرِ  بینی ( نکہٕ  وورو ) ( کنہٕ  تِہج ) نرمہ  گوش کیر  از اعضائے مخصوٗص است نامش گوشدار ( ٹۅکُن ) چوگان ( پرِیوت ) پیچک  تیغ ( کرتل ) آمدہ (....) (........) و ( ویر ) پہلوان ( ہڑکرٕنۍ ) شُدکارزار ( باغہٕ  روچھو ) باغبان ( پوش ) دانی  گُل
فروش ( پوش ) گُلہائے  گُلستان ( رنگہٕ  واری ) لالہٕ  زار صحن ( آنگُن ) صفہٕ ( پینڈی ) ( معرکہ ) درشنگہٕ  است ( پوکھری ) حوض  است ، نامِ ( ناگ ) را  چشمہ
سار ( تھم ) ستون  و سقف ( تالو ) ( شاہ  تیر ) چوبِ  دراز ( تول ) آمد  منجنیق و چاہ ( کہرو ) ( دۅس ) دیوار ( بوڈ  دیُن ) کہگل  نمودن،
نردباں را ( ہیٹر ) شُمار ( بُتراتھ ) آمد  زمین و ( ژالُن ) داں  بردبار ............ ( بر ) در  است و ( دٲر ) دریچہ  ،دود روزن ( وۅگہٕ ) شُد مشعلہ ( دریر ) است ( ژونگو ) داں  چراغ و ( ریہہ ) شرار ( وٲڑہٲڑی ) باغ  و بُستان ( میوٕ ) پھل ( کُل ) درخت ( ٹنگ ) امروت  است ( ڈوٗن ) چار  مغز ( دٲن ) انار ( ٹنگہٕ  ہٹی ) خشک  امروت ( ہۅکھٕ  دچھو ) آمد  مویز فندق ( وِرنۍ ) ( برییہ ) عناب ( ژۅکہٕ  لڈر ) ترشکار ( ژونٹھ ) سیب،  انگور ( دَچھ ) ( بمہٕ  ژونٹھ ) مے  دان
بہی ( ژیر ) زرد  آلو بِداں ( ٲر ) آلو  خوش
گوار ( تریلہٕ ) سیبک ( ٹانچہ ) امرودُک  بداں اے جانِ من ( ژٕنُن ) شفتالو  بُود نزدِ بُزرگاں ناگوار ( ٲلچہ ) آلوچہ  میداںہم ( گلاسہ ) داں  گلاس سیب  تُرش ( ژۅکہٕ  ژوٗنٹھ ) ( مُدر ) را  شیرین
شُمار ( یٲڑ ) عر  عر ( سروٕ ) شمشاد  نام ( ژندُن ) صندل  است ( ویر ) بیدو ( پھرس ) سفیدو ( بوٗنی ) دانی  چنار طوغ ( برمجی ) برٮ۪ن ( پد ) است  و ( تُلہٕ  کُل ) درختِ  توت ( مَس ) شراب،  بنگ ( بنگہٕ ) ہردُوآمد  کیف
دار ( گاڑ ) ماہی،  دام ( زال ) و ( گاڑٕ  ہانجی ) ماہی  گیر ( گوڑ ) سنگار  است مغزش ( گوڑکونڈو ) نامِ  خار گُل  نیلوفر بود ( پمپوش ) بیخش ( ندڑو ) (....) ذخیرہ ( سِیُن ) سالن،  میخورد
شہرو دیار ( ڈیمنب  ہا ) نام  جزیرہ
میر بحری حاصل است ( لٲنکھ ) در  دریا عمارت سیرگاہ شہریار ہیمہٕ  وہیزم بود ( زیُن )( ژٕنہ ) انگشت  میبود ( ینگر ) زگالِ  کلاں ونیز ( انگشتِ  چنار ) کُندہ ( مونڈو ) ( ہکٕر ) حطب  نامِ
شہتیر ( رایل ) است ( مکھ ) تبٕر (....) سرکوب ( گوٹِل ) آمد  تبردار ( ہاکھ ) ساگ  و ( سۅژل ) دبکین ( ہند ) کاسنی ( مُج ) ترب ( گۅگٕج ) شلغم ( ال ) کدو، ( وانگُن ) بادنجاں  شُمار ساگِ  جنگلی ( ووپل  ہاکھ ) ( اُبجی ) میداں  حماض ( ژۅکہٕ  ژٔنی ) ترشک  آمد ( ژۅکہٕ  لڈر ) ترشکار ( ٹیکہٕ  بٹنی ) ضمیران ( بطخ  لیوٗنٹو ) نسترن ( لالہٕ ) گلالہٕ ( ببٕر ) ریحان،  نرگس ( یمبرزل ) کاسہ  دار ............ ( رژٕپھولوٗ ) سُرخہ  باشد ( دٲنۍ ) دٲنی  شش
سُرخ ( ماشہ ) میدان  ہشت سُرخہ ( ترکٹٕر ) ترازو  را
شُمار ( ہیور ) بالا  بۅن ( پایین ) ( پتھ ) پس  و برونٹھ ( پیش ) ( د  وچھنوٗ ) را  راست
گوئی ( کھووروٗ ) چپ  گُذار ( لۅے ) روئین ( ناگ ) سرب ( شورٕ ) باروت  آمدہ ( زسُد ) جسدو ( لٕدٕر ) مرجان ( سۅٹھ ) بلور  اے ہوشیار ( مۅکھتہٕ  دُر ( ژومبُن ) بود  سُفتن ( کھنُن ) کندن  بود ( مۅہر ) باشد  اشرفی پینسَہ ( فلوسہ ) کوڑی ( ہار ) مِس ( ترام ) ( شٕشتٕر ) آہن، ( سۅن ) زراستَ  وسیم ( رۅپھ ) رنج ( سرتل ) ارنج ( ارتل ) ( کاژٕگرو ) شیشہ  ہار ( کُرٕکٹوٗ ) ریمِ  آہن ( کیلمو ) قطران  وقیر ( پارود ) سیماب  می داں ........ اے  ہوشیار ( کۅنگ ) دانی  زعفران و ( کۅنگہٕ  پتٕر ) جاگہش ( کۅنگہٕ  واری ) زعفران  زار
است ( روچھوٗ ) چوکدار ( رنگروٗ ) داں  رنگریز و اسمِ ( کاندر ) نانوا نامِ ( نٲیِد ) شُد  حجام و ( آرمو ) داں  سبزکار ( سۅنُر ) زرگر ( کھار ) آہنگر ( د  وب ) گازر  سٕژ ( خیاط ) ( دوٗن ) نداف ( وووُر ) بافند ( دٔسل ) گِلکار ( چھان ) نجار  ( ناو ) کشتی  حہنہ ( کھوٗرو ) ( ژاکہ  واری ) زورق  است  ( ناوٕ  روچھو ) ہانجی  آمد
پُل ( کٔدل ) ( بوٹھ ) کنار اَژٕ  پھولو ( سرخ ) باشد ............ ( گٔہُن ) سایدن  است و ( چھانُن ) داں  بیختن ( مُنن ) استعمال  آمد کوفتن ( ژیٹُن ) شُمار ( وُربتہٕ ) خشکہ  داں و ( دال ) مقشر  خُلت طعامِ  تر ( وُگرٕ ) غذٲیی  مردمِ
بیمار و زار ( ژوک ) تُرش ( مُدُر ) شیرین ( صاد ) نامِ  مزہ شُد تلخ ( ٹیوٹھ ) ( نوٗن ) نمکین ( میوٗٹھ ) دانی  خوش
گُوار خُم ( مٔٹ ) ( اوٹ ) آرد ( کُٹھ ) صندوق  آمدہ ( بتہٕ ) طعام  نان ( ژوٹ )( سیُن ) سالن  شُد قرار ( رتھ ) خون  و ( ماز ) گوشت ( مل ) برازوٗ  بول ( زل ) پیادٕ  رفتن ( پتھٕرۍپکُن ) ( گُرِسکھسُن ) گُڑۍسوار ( وازٕ ) باورچی  و نامِ ( پانِروٗ ) شُد  آبکش ( بانہٕ  کُٹھ ) موت  خانہَ
باورچی خانہ ( سولہار ) ( ٹٹھلوٗ ) نامِ  تغارہ ( لژھجی ) جاروب  داں ( کتری ) باشد  سفال و نامِ ( کرال ) آمد  کمار ( کۅکڑ  پوٗتُو ) چوزہ  مُرغ
و ( کۅکڑی ) داں  ماکیاں ( ٹھوٗل ) نامِ  بیضہ باشد خروس ( کۅکُڑ ) بانگ  دار ( گُر ) یا  بو ( ٹٹۍوولوٗ ) نام  مرکباں
بود .... ................................................ ( ژکھ  لاگُن ) میل  بندی ( باچھ  کرنہ ) شاخ  بار ( رز  وُٹھٕنۍ ) ریسمان  تٲبی ( پُلہٕ  ہوڑو ) پوٗلہ  شمار پتک ( ڈۅکُر ) ( اِرٕنۍ ) سندان ( پھُہرٕواو ) سوہان  بداں ( شرنز ) انبوٗر  است ( مور ) پنجرہ  سوراخ
دار ( چُمٹہٕ ) آتش  گیر ( ارہٹھ ) رابود  دولاب
نام ( ہگڑو ) را  گو ارابہ ( کروژھ ) آتش  کش
شُمار اسمِ  ناخُن گیر ( نیارِیُن ) نامِ ( کھوٗر ) اُسترہ  دان نامِ ( بِلو ) دان  فانہَ ، موکش ( ووژ ) بداں  اے
ہُشیار نامِ ( کھہرٕنۍگور ) بود  صیقل گرو ( قصاب ) پُج نامِ ( کاڈ ) آمد  حلاج و ( ٹٹۍیندٕر ) چرخس  شُمار شالباف ( کھنڈٕواو ) آمد ( کانلو ) داں  شاخساز ( قٲلین  وونن
وول ) میدان  قالباف
اے نیک کار ( پٲٹۍگور ) داں  علاقہ بند ( ٹوپوٗ ) تکمہ  داں نامِ ( وارنۍ ) قابلہ  است ( محلہ  راچھو ) محلہ  دار ( ٹھوٗنٹھرو ) مِسگر  کہ سازد ظرفہاے روئین و برنج ( ژمرو ) داں  کفش دوز نعلبند داں نالہٕ کھار .... .... .... .... .... ( مُسلہٕ ) گوو  دوال ( بُنگِر  وولوٗ ) پیلہ  ور
شُد ( بُہُر ) میدانی  عطار ( درال ) را  دانی دلال و نامِ ( وانی ) شُد  بقال ( کنجرنی ) ہافظی  و قحبہ گر ( گانی ) شُمار ( منڈنو ) مالیدن  و مالیدہ گر ( منڈن  گوروٗ ) ( شوٗپۍواتُل ) چَج  ساز و ( آرمو ) داں  ملیار ( گٮ۪و ) روغن  ،عسل ( مانچھ ) ( لِدٕر ) زرد  چوب آمدہ ( دانہ  ول ) کشنیز  و
شکر ( قند ) و  سُرخ
شکر گوڑ شُمار ( ٲلہٕ ) را  دانی الاچی، رۅنگ باشد قرنفل قرنفل  ریزہ بگوئی ( رنگہٕ  ژٍن ) اے  ہوشیار ( قند ) گوو  قندِ سفید و ( کھنڈ ) داں  شکر
ترین نامِ ( نابد ) شُد  نبات و ( کھزٕر ) را  خرما
شُمار مرچِ  سیاہ ( مرٕژ ) داں  و ( شونٹھ ) آمد  زنجبیل ( زیوٗر ) زیرہ  ، سیر ( ر  وہُن ) پران ( پیاز ) گوشدار گرداں  طبرزد ( مَوَل ) شُد  تاجِ
خروس ( نوٗن ) نمک ( ادرک ) آدر ( مٔلۍہیون ) خریدن  شُمار ( ) گُلگونہ  دان ( آسرو ) خردل  بداں ( پنبہٕ  ژالن ) را  بِگو
ریوند اے ہوشیار ................................................ مرچِ  سُرخ ( مرژٕوانگن ) ( ینگہٕ ) انگوزہ  شُمار ( شراکہٕ  پُچو ) چاقو  آمد،
نامِ کارد ( شراکھ ) شُد ( بٔرِش ) میدان  نیزہ ( مٮ۪قراض ) ( دُوکاژٕے ) شُمار ( توٗر ) تیشہَ ( لیتٕر ) آرہ  اسکنہَ ( ژورٕژ ) بود ( تورکہٕ  چھان ) آمد ( درود  گر ) چوب  ساز گوو ( کندہ  کار ) ( دۅد ) شیر  و مسکہ ( تھٔنی ) نامِ ( گُرُس ) دوغ  شُد نام ............................................ زما  روغ وسماروغ ( کنہٕ  گٕچھ ) و ( ہٮ۪ڈر ) داں ( ہوکھۍ  گرُن ) زنتور ............................ ( مونشہ  کراڑی ) نانِ  شیرو
نامِ ( ژامن ) شُد  پنیر ( اوم  دۅد ) شُد  شیرِ
خام و جغرات ( زامُت  دۅد ) شُمار دست  شُستن ( اتھٕ  چھلُن ) ( کھورچھلُن ) پاشوی ( سران  کرُن ) غسُل  باشدو ( سرانہٕ  پٔٹ ) غسلیچہ  دار ( لید ) سرگین ( درمبہٕ ) پاچک، ( مینگنو ) سرگن  میش ( بوٹھ ) آمد  خشک سرگین سبد ( پٔجی ) را  شُمار ( فوطہٕ ) ڈیٹون  پگ ( دستار ) دان ( نڑوٗ ) آستین ( ٹوٗپۍ ) کُلاہ  ، کُرتہٕ ( پھیرن ) ( زنگہٕ  بستوٗڑ ) داں  یزار ( وتھرنو ) رختِ  خواب ( وگوو ) داں  بوریا کُہنہ ( پرونوٗ ) نو ( نوو ) دوخت ( سُوُن ) ( پن ) تار ( بُربتن ) فر  فر است و ( مرژٕپِپن ) بادفر باد  بیزن ( واوجی ) دان ( تاپہٕ  دانہَ ) سایہ  دار ( یِندٕر ) چرخ ( یندٕرتُلوٗ ) دوک  دانی پشم ( موٗن ) ( کتُن ) ریسیدن  بداں ( وونُن ) بافیدن  شُمار گلہ  بان نامِ ( گلوان ) ( پوہول ) چوپاں  آمدہ ( گُڑۍ  راچھو ) نامِ  سایس
اسپ گوو ( گُڑ ) راہوار ( گژھ ) بَرو  بہ نشین ( بیہہ ) برخیز ( ووتھ ) ( وولہٕ ) بِیا ( روزُن ) باشد  بماں ( شونگُن ) خفتن  را
شُمار ( سٲد ) دولت  مند باشد ( بیچھِ  وُن ) می  داں گدا ہست  پردیسی ( مسافر ) ( گٕروولوٗ ) خانہ  دار گیر ( رَٹھ ) بِگُذار ( تراوُن ) بستہ  کُن ( گنڈُن ) بود ( مُژراوُن ) واکردن  است و خواستن ( منگُن ) شُمار ( واتناوُن ) گوو  رسانیدن ، رسیدن ( واتنوٗ ) ( ووتمُت ) گوو  رسیدہ ( پژھ ) بگوئی  اعتبار ( بِہُن ) بنتستن  است ( ووتھُن ) برخاستن ( ژھوٹ ) کوتہ ( زیوٗٹھ ) طول  آنگا اے مردِ عیار ( رٮ۪تہٕ  کول ) نامِ  تاپستان ( ہُرد ) است  فصلِ خزان برف ( شین ) و ( روٗد ) باراں  ، ژالہ ( ڈونٹھ )( وُنر ) غبار ( وندٕ ) را  میداں زمستاں ( رب ) بداں  کل
چرکدار ( تُلہٕ  کتُر ) یخ  بندی ( پانژادر ) آبشار ........ ( تُلہٕ  کتُر ) یخ  دانہ
داں ( بٔڈتٍڑ ) بردِ  عجوز و شدتِ سرما شعار ( نارہ  پھَہہ ) داں  کانگڑی
آتش گرفتن در بغل کنگ  نامِ ( آتشخانہ ) اندر  رہگذار ( پونۍ ) آب  و ( یُپ ) سیلاب  باد ( واو ) و ( میژ ) خاک منبع  و ینبوع ( نیرن  جاے ) آب  از چشمہ سار برق ( وُزمل ) رعد ( گگراے ) ( رامہ  دوٗنۍ ) قوسِ  قزح ( بُنِلوٗ ) تپ  لرزہ دانی، ( بُتراتھ ) غبرا  شُمار خُم ( مٔٹٕے ) کوزہ ( نٹوٗ ) ( ژوڈ ) باشد  گاو
دوش شیر  دوشیدن دراں ( دۅد  ہیون ) بداں  اے نیک کار ( وازٕ ) آشپز ( پانِروٗ ) آبکش ( بانہٕ  ناوُن ) دیگ  شوی ( بانہٕ  کُٹھ ) گوو  موت
خانہ باورچی خانہَ ( سولہار ) ( راز  مہہ ) لوبیا ( مُسر ) عدس ( تۅمُل ) برِنج ماشِ  سیاہ ( مَہہ ) باشد  گوسفند ( ہنڈو ) شُمار ( کٕنکھٕ ) گندُم  ، جو ( وِشکہ ) ( سندِج ) سرشف ( ألِش ) کتان شنگ ( کڈٕ ) ( دانہ ) شالی  ، ( ترۅمبہ ) ترنبہ  را
شُمار گال ( شولو ) ( پِنگہ ) ارزن ( تیل ) را  کنجد
بدان خام ( نیوٗلو ) پختہ ( پوپو ) دَرو ( لونُن ) در  شُمار از  زراعت گاہ بہ خرمن گاہ بردن ( گیجہ  سٲر ) چہار  پوٗلہ ( ژاکھ ) باشد  یک ( کھروٗ ) شش  ژاکھ دار ( شوٗپ ) چھج ( پرِیُن ) غربال ( گریٹہٕ ) آمد  آسیا ( یندرٕ  مہلوٗ ) پائے  کوب
و ( وۅکھُل ) یاون  شُد قرار جام  پیالہ ساغر ( صُرَے ) صراحی  رابداں ( انٹو ) سرپوش  دیگ و ظرف ( بانہ ) را  شُمار ............ راحتِ  کشمیریاں بعد از زمستان دربہار سیر  تالاب ڈل است و برارِ نمبل شالہ مار سندٕ  براری ، گنگہٕ براری از عجایب حکمت است ویرناگ  و اچھِ بل و مچھِ بون چشمہ سار ........ شنبہ  و یکشنبہ و دوشنبہ و سہ شنبہ است بٹہ  وار و آتھوار ژندروار و بوم وار چار  شنبہ ( بودوار ) و ( برٮ۪سہٕ  وار ) پنج  شنبہ است نامِ  ہفتہ ( سَتھ  دۅہہ ) ( جمعہ ) دانی  شُکر
وار پرگناتِ  ملکِ کشمیر پرگناتِ  مُلک کشمیر شاہ آباد و بانہال آڈونۍ  با دیوسر برنگ است دیگر کوٹہار مارتنڈ  و کھاور پورہ دوچُھن پارہ مُتصل درمیان  آبِ لدرِ جاری است بہر کشتکار اننت  ناگ و شکروہ شاورہ سیر و سمن زینہ  پورہ اولر و وہی دادہ قرار مانچھہامہ  درنج ناگام بییہ چھراٹھ فہاک  لعل گرد کنار آب ڈل جاری است مار ہرہ  پورہ و بارہمولہ سۅنہ درنگ و ریہہ درنگ درنگ  نامِ رہگذار و درنگہ راچھو راہدار اندر  کوٹ پرسپور تیلہ گام و پٹن است پرگناتِ  مُلکِ کشمیر سی و شس آمد شُمار اقسام  ہفت دریا قُلزم  و جیحون و سیحون و عمان و فرات رود  نیل و دجلہ باشد ہفت دریائے کہار ہفت  اقلیم ہندو  روم و چین و ترکستان ماورالنہر بلخ  و خراسان بگویم ہفت کشِور در شُمار سونت  پنڈت ( بستہ ) گنڈِتھ ( کھۅڈ  ژھنُن ) در  چاہ کُن تا  بگیرد عبرتی ہر کس کہ است انبار دار باوجودِ  اصل خود از دِل کشیدم آہ سرد عشقِ  من در حیرت دیدار او چوں لالہ زار ( دیار  منگٕنۍ ) زر  گرفتن ( رُشوہ ) کوژھ ( لایُن ) زدن ( چیٹۍ ) جریمانہ  است ،تہمت لولہ چی شُد نا گوار ٭٭٭ کٲشِر  مثنوی  رٮ۪وایت  تہٕ صورتِ حال مثنوی  ہٕنز روایت :- فارسی  زبٲنۍ ہٕنزن واریہن شعرٕ ذٲژن سٍتۍ وٲژ  مثنوی تہ کٔشیرِ یۅسہٕ کٲشرِس مزازس یٔژ  پٲٹھۍ براہ آیہ ۔ اَسہ ٲس منظوم تعشوقہٕ  دٔلیلن، سمٲجی واقعاتن اکھتُے جنگنامن  ہٕنز مقٲمی روایت تہ ،یۅسہٕ رَسہٕ رَسہٕ  لوسہٕ نَس آمٕژ ٲس۔ اَمہ روایتٕکۍموٗل  چھِ سلطان زین العابدین بڈشاہ سٕندِس  زمانس منز لٮ۪کھنہٕ آمٕژن کٲشرٮ۪ن کتابن  اندر میلان۱، یِمو منز اکثر کتابہٕ تاحال  رٲوِس تلٕے چھے، دپان بھٹ اوتار سٕنز بانا  سُرکتھا چھے بدس آمٕژ،یتھ متعلق سۅرگہٕ  وٲسۍ پروفیسر پرتھوی ناتھ پُشپ چھُ لیکھان : "" باناسُرنہ  خانہٕ ماجہ اُشایہ تہٕ کرِشن جی نِس  نیچوِۍ سٕندِس خانہٕ مٲلِس اَنِردُھس  چھُ دِلہٕ میُل سپدان، ژورو ہتَو بند و  منزٕ چھُ نٮ۪صفہٕ کھۅتہٕ زیادے پہن جنگہٕ  کِس ہنگامہٕ سٕے منزہٮ۪نہٕ آمُت۔ اُشایہ تہٕ
اَنردُھٕنۍ لولہٕ کتَھ ہے اوتار بھٹ  پننہ
شٲعری ہُند گول بناوِ ہے کٲشُر ادب  روٹہ
ہے نہٕ کُنہ، توتہ چھے بانا  سُرکتھا
یہ سٮ۪ٹھاہ اہمیت ، زبٲنۍ رٔنگۍ  تہ
تہٕ اسلوٗبہٕ رٔنگۍ تہ، ییمہ کِنۍ  کٲشرس
ادبس منزاَمیُک مقام دستاویزی  بنیومُت
چھُ "" ( کشمیر  یونیورسٹی
ہُند انہار جلد ۵ شمارٕ ۸ ص ۴۱ ) سُلطان  حسن شاہ سٕندِس زمانس منزگنگ پرشست نٲوۍ  شٲعرٕ سٕنز "" سۅکھ دۅکھ چرت "" تہ چھے اَتھِ  آمٕژ۲
،یۅسہٕ بانا سُر کتھا یہ ہٕندِکھۅتہٕ  کٲشِر
زبٲنۍ زیادٕ نکھٕ چھے۔اَتھ کتابہ  منزچھے
شٲعرن پنہٕ نِس زمانس منز مُروج  عٔلۍمن
ہُند ہر ترپیش کرنٕچ کو شش کٔرمٕژ  ،بییہ کِتھٕ کٕنۍ پزِ انسانس زندگی  گُذارٕنۍ ۔ پَس چھے یہ کتَھ صحی زِ منظوم  داستان نگٲری ہٕنزرٮ۪وایت۳ ٲس مگر صنِف  ٲس مختلف ، یۅسہٕ واریہس حدس تام واکھس  تہٕ شُرکِس سٍتۍ رلہٕ وٕنۍ ٲس۔ شاید چھُ  اَمی رٮ۪وایٔژ ہٕندِس نتیجس منز حضرت  نورالدین ریشیؒ سٕنز صدوسی مسلہٕ ، ییتہ  کنجن بُگہٕ ژھو، ہوٗن چھُے کران وَو باوَو  ، پٮ۪کھ پایَس یاون مٔژی ،ہشہ زیچھِ  تہٕ
بیانیہ نظمہٕ مثنوی ہٕندِس موجودٕ  انہارس
کُن اکھ معنہ سوو قدم باسان۔ حض  شیخ
نور الدین ریشیؒ سٕندِ زمانہٕ پٮ۪ٹھ  محمود
گٲمی سٕندِس دورس تام چھے زیچھن  بیا
نیہ نظمن یا وَنو مثنوۍین ہٕنز  وٮ۪ژھے
،اَمہ وژھیہ ہٕندۍ چھِ مختلف  وجہ
وننہٕ یوان مثالے بقولِ نشاط انصٲری "" اکھ  خاص
وجہ چھُ یہ زِ یِمن دۅن شٲعرن ہٕندِس  درمیٲنی
دورس منز چُھ ییتہ گیان دھیان  صوفی
اِزم تہٕ نرگُن فلسفچہ شٲعری ہُندُے  چلے
جاو اوسمُت ،ماسواے حبہ خاتون تہٕ  أرۍ
نہ مال چھُ تمام شٲعرو أتھۍ نہجہ  لۅلہٕ
متہٕ لاے کورمُت،نتہٕ چھُنہٕ مثنوی  خٲطرٕ
ماحول سازگار اوسمُت یاتہٕ چھُنہٕ  محمود
گٲمی سٕندِس پھبنس تام کٔشیر اندر  مثنوی
صنفُک پرتوٕے پیومُت۔  ( شیرازٕ  لولہٕ
مثنوی نمبر ص ۲۳۲ ) ۔ اماپوز  مے چھے پژھ زِ زانہہ کٲلۍ ما سپدن کینہہ  تِم مثنوۍیہ دسیاب یِمہٕ اَتھ بہ ظٲہر  رٲوۍ مٔتِس دورس منز لٮ۪کھنہٕ آسن آمٕژ  تہٕ ژھٮ۪ن ییہ پروُنہٕ ۔ نٲجی منّور  سٕندِس ذٲتی کُتب خانس منزچھِ کستام فارسی  شٲعرٕ سٕنزاکھ لۅکٕٹ مثنوی یتھ منز فارسی  شعرن سٍتۍ کینہہ کٲشِرۍ شعر تہ چھِ،  اَمیُک موضوع چھُ حضرت اسماعیلؑ سُند  قربان گژُھن، یہ مثنوی چھے ۲۱۸ھ منزنقل  آمٕژ کرنہٕ، امیُک مطلبٕے گو زِمحمودگٲمیس  برونہہ ساڑھ ترے ہَتھ ؤری چھُ کٲشرس منز  مثنوی ہُند رواج سپدُن ہٮ۪وان ۔ اَمہ  مثنوی ہُند نمونہٕ چھُ یہ گٔنڈۍ  زِ سخٕت یُتھنہٕ ژھٹھ دِتھ زانہٕ بو اضطرابم  دوٗر تا گردد ازو یُتھنہٕ  حرکت کینہہ گژھی پکہ صاف شراکھ پس  رہا کردیم از یزدان پاک کٔرۍزِ  نو تمہ وقتہٕ ژٕے مے کُن نظر  پیش  آید مرتُرا مہرِ پدر۴ یِتھے  پٲٹھۍ چھے أتھۍ کُتب خانس منز کستام عبدۍ  پالٕنۍ بیاکھ لۅکٕٹ مثنوی "" طوطہٕ نامہٕ ""  یۅسہٕ
۱۰۲۱ھ منز تخلیق کرنہٕ آمٕژ چھے،  اَمیُک
مطلب گو عبدۍ پالہٕ چھُ محمود  گٲمی
سُند ہم عصر اوسمُت۵۔  تاحال  چھِ سٲری یتھ کتھِ سٍتۍ مُتفق زِ محمودگٲمی  چھُ باضٲبطہٕ پٲٹھۍ کٲشِر زبٲنۍ اندر  مثنوی نگٲری ہُند دٔسلابہٕ کران ،تمٔۍ  کٔر کٲشراوِمژن مثنوۍین اندر فارسی  مثنوۍین ہٕندٮ۪ن فنی لوزٲماتن ہٕنز  پٲروی  ،تمٔۍ کرنٲو مثنوی تِتھے پٲٹھۍ متعارف  یِتھٕ پٲٹھۍایرانہٕ پٮ۪ٹھ آمژٕ باقٕے  شعرٕذٲژ مثالے غزل، کٲشِرس سٍتۍ زان  کرناوٮ۪ن ،شیرین خسرو مثنوی چھے مختلف  بحرن منز ،خبر یہ ما چھے پرانہ مقامی  روایتٕچی ہانکل نتہٕ بقولِ محمد یوسف  ٹینگ "" نثرس کُن نرِ پِلہٕ وَنٕکۍ اَرٕ  سَرٕ "" فارسی پٮ۪ٹھٕ یۅسہٕ مثنوی اَسہ  تام وٲژ، سۅ چھِ اکھ تِژھ شعرٕزاتھ ییمہ  کٮ۪ن شعرن ہُند تعداد گنڈِتھ چھُنہٕ  آسان،اَتھ بیانیہ باڈو دار شعرٕ زٲژ  منزچھِ پرٮ۪تھ شعرٕکۍ دۅنوَے مِصرعہٕ ہم  قٲفیہ تہٕ ہم وزن آسان، ردیف تہٕ قٲفیہ چُھس
شعرٕ پتہٕ شعرٕ بدلان ، واقعات نگٲری  خٲطرٕ
تہٕ زیٹھو عشقہٕ قٕصو ،سمٲجی ،سیٲسی  ، توٲریخی تہٕ مذہبی واقعاتن ہٕنز باؤژ  خٲطرٕ چھے یہ شعرٕ ذاتھ سٮ۪ٹھاہ مُنٲسب  تہٕ موزون ، عام طور چھِ موضوعن ہٕندِ  لحاظہٕ فارسی شٲعرو مثنوی خٲطرٕ سَتھ  بحرٕ ورتاوِمَژٕ۔ یِمہٕ نٕے لوٲزماتن  پٲروی کران دیُت محمود گٲمی ین فارسی  مثنوین ہٕندِس دۅدٕ مٹھس چھونپھ تہٕ اَتہ  بد س آمٕتۍ دۅدٕ ہرٕکۍ ،پھُہہ تہٕ گُرسٕکۍ  پیالہٕ چٲوِن کٲشِرۍ لوٗکھ۔ تمٔۍ پھِر  لولہٕ مثنوۍیہ تہ کٲشرِس منز ،مذہبی  حکایٔژ تہ مُتصوفانہٕ قصہٕ تہ، ہارون  رشید تہٕ محمود غزنوی ہشہ دٔلیلہٕ  تہ،سُہ چھُ بسیار پاسل گۅنماتھ تہٕ زبان  ساز شخصیت اوسمُت أتھۍ سٍتۍ گو ییتہ  مثنوی نگٲری تہٕ مثنوی خوٲنی ہُند اکھ  شاندار دور شروع، مثنوی نگارن لٔج قلمن  زیر تہٕ دگنہٕ ہیژَن مثنوی نیرنہ ،  ۷۴۹۱ءتام روز یٔہے صورتِ حال، مٔنزۍ مٔنزۍ  ہرگاہ
،معموٗلی سۅژر تہ آس مگر سُہ اوس  عٲرضی
۔ از تام چھُ یی وَننہٕ آمُت زِ  کٲشرِ
مثنوی چھے تقلیدی ۔وننہٕ چھُ یوان  زِ
اَسہ چھے صِرف اکھ زٕمثنوی یمن ہٕندۍ  قصہٕ
خٲلِص کٲشِرۍ چھِ، اماپوز مثنوۍین  ہُند
زیادٕ تعداد ہرگاہ تقلیدی چھُ، تِمہٕ  ہرگاہ
وۅپر زبانَو پٮ۪ٹھے ترجمہٕ یا تلخیص  کِس
صورتس منزکٲشراونہٕ آیہ، یہ چھُنا  پوز
زِ اکرم بقال درد مندٕ سٕنزمثنوی "" مہرو  ماہ "" احد زرگرن "" اکہٕ نندُن "" یُس بییہ شییو شٲعرو تہ منظوم کورمُت چھُ ) غلام  محمد
حنفی سٕنز مثنوی "" حبہ خوتون "" علی  گنے
عاشق سٕنز "" نوٗر مال "" مقبول شاہ  کرالہٕ
وٲرۍ سٕنز مثنوی "" گریسۍ نامہٕ "" تہٕ ""  ملہٕ
نامہٕ "" عبدالغفار فارغ سٕنز مثنوی  "" ملہٕ
نامہ "" بہار شاہ کاپرن سٕنز ’ احوالِ  کشمیر ‘ غلام محمدلون پارے پورہ ( وفات  ۵۳۹۱ء ) سٕنز  "" آگر نامہٕ "" مہدی ترٲلی سٕنز "" اعجاز  قرآن "" پیر علی شاہ کھۅیہٲمۍ سٕنز ( بہ  عہد
گلاب سنگھ ) اکھ  بلاعنوان
مثنوی تہٕ حبیب ٹھوکرٕنۍ "" الہٕ  شہر "" مٮ۪رزٕ میرٕنۍ "" پٹھوٲرۍ نامہٕ ""  عبدالغنی
ٹھوکر مشہوٗر سٕنز "" وزرامال ""  تہٕ
عزیز میر سۅیہ بُگ سٕنزمثنوی "" پھریسۍ  نامہ "" چھے کشمیری الاصل ،یِمن ہٕندۍ قصہٕ  چھِنہٕ
پہا اَننہٕ آمٕتۍ بلکہ چھِ ییمی  میٔژ منز وۅپدیامٕتۍ۔ "" ہی مال نٲگۍ راے ""  یودوَے
ولی اللہ مٔتۍ فارسی زبٲنۍ پٮ۪ٹھے  أنۍ
مگر اَمیُک داستان چھُ موٗلہٕ کٲشُر۔ مثنوی  اکھ تُمدنی ضوروٗرتھ :- کٔشیرِ  پٮ۪ٹھ روٗدۍ ؤرۍیہ وادن وۅپر حکمران  قٲبض ،مغل بادشاہ اکبر سٕندِ کٔشیرِ پٮ۪ٹھ  قبضہٕ کرنہٕ پتہٕ بیوٗٹھ کٲشرٮ۪ن پٲر ،  تِمو ہیوک نہٕ ؤرۍ یہ وادن وَچھُک  وُپھاٹھ ژٔھٹِتھ ، حٲکمن خلاف وۅتھٕ نُک  بِتُرے اوسُکھ نہٕ ، جٲگیردٲری سماجس منز  اوس لولہٕ اظہارس تہ ٹھاکھ ۔اَتھ ہٮ۪نہٕ  تہٕ نِنہٕ آمہٕ تِس محکو م و مجبور قومس  ٲس فقط مُفلسی نصیبس ،من رنزونٕکۍ ؤسیلہٕ  تہ ٲسِس نہ دسیاب ۔ اکھ بانڈٕ پٲتھٕر،  حبہ خوتونہ ہٕندۍ لولہٕ وژَن،گٲمی  مٲلہٕ تہٕ لُکہٕ باؤژ ہٕندۍ کینہہ چیز  ٲسِکھ کم زیادٕ من رنزونُک سامانہٕ مُہیا  کران مگر رٮ۪تہٕ کالہ کٮ۪ن کٔژن تام  رٮ۪تن ، ژھرٮ۪ن، چھنٮ۪ن تہٕ نٮ۪تھٕ ننٮ۪ن  کٲشرٮ۪ن اوس شُہ موس وَندٕیٔندرٕ دۅسہٕ  واجہ نٮ۪ن جایہ پاورٮ۪ن اَندرٕے گُساوُن  پٮ۪وان ، پنٕنۍ کِنۍ ٲسۍ یِم زیچھِ ، کریچھ  تہٕ ہٕندرِ رٲژ گُساونہٕ خٲطرٕ پیشہ ور  دٔلیلہٕ گرٮ۪ن سال کران مگر ماگہٕ ژھٹھ  ژالہٕ نُک بِتُر ہُرراونہٕ خٲطرٕ زیچھِ  وَندٕ رٲژگُساونہٕ خٲطرٕتہٕ وَچھ ِ کِس  وُپھاٹھس اَٹھ دِنہٕ خٲطرٕ ٲسۍ تِم کُنہ  باگہ بٔرتہ غم ہومراوَن والہ تہٕ موثر  ؤسیلٕچ ضروٗرت محسوس کران۔ یہ ضروٗرت  گٔیہ مثنوی سٍتۍ پورٕ۔مثنوی آیہ تہٕ  مجلس آرٲیی گٔیہ شروٗع، مثنوی خوٲنی  ہٕنزمجلسہٕ لجہ محلہٕ پتہٕ محلہٕ ، گامہٕ  پتہٕ گامہٕ بلکہ گرٕ پتہٕ گرٕ گرمٕنہ،  گامٕکۍ
یا محلٕکۍ لۅکٕٹۍ بٔڈۍ ٲسۍ أکِس  گرس
منز جمع سپدان تہٕ مثنوی خوان اوس  مثنوی
پران ، بوزَن وٲلۍ ٲسۍ غمِ دُنیا  مٔشرِتھ
ہمہ تن گوش سپدان ، مٔنزۍ وۅلسنس  یوان۔
کٲشرۍ روٗدۍ ؤرۍیہ وادن مثنوۍیہ بوزان تہٕ غم دفٲیی کران، چھاپ خانن ہٕنزِ  غٲر موجودگی منزلٔگۍ لوٗکھ دوٗرِ دوٗرِ  پٮ۪ٹھٕ مثنوۍین ہٕندۍ نقل منگناونہٕ  ،چھاپ خانہٕ آے تہٕ مقبول عام مثنوۍین  ہٕندۍایڈیشن
چلے یہ اَتھوأتھی ۔لولہٕ  مثنوۍیو
سٍتۍ اوس وۅنۍلوٗکن لولہٕ اظہارس  اَٹھ
ہیوٗ لگان،ایرٲنۍ دٔلیلن منز اوسُکھ  پنُن
دود دگ محسوس سپدان ،جنگنامہٕ تہٕ  سمٲجی
تہٕ عقیدتی مثنوۍیہ لجہ تِمن  غٲرَتھ
یاد پاونہ، وۅپر حکمرانن خلاف  نفرتس
اوسُکھ واو ہیوٗہ ڈلان۔ مثنوی خوٲنی  دِژواریہس
کالس یہ دٔپۍ زِ تہ سۅے کٲم  یۅسہٕ
ازریڈیو ،ٹی، وی تہٕ ٹیپ رکارڈر  بیترِ
دِوان چھِ، مثنوۍیہ سپٕز غٲر رسمی  تعلیمہ
ہُند ذٔرۍیہ تہ ثٲبتھ، ناخواندٕ  کٲشرٮ۪ن
گٔیہ ، یِژھٕے تِژھے نہ سہی  ،تِمن علاقن سٍتۍ زبٲنۍ زان یِمن علاقن  سٍتۍ تِمن مثنوۍیَن تعلق اوس، بامے سُہ  ایران اوس پنجاب اوس یا ہندوستانُک بدل  کانہہ علاقہٕ۔ مثنوۍیَن  ہُندیہ شاندار دور چھُ اَلہٕ پلہٕ ڈۅڈَس  ہَتس ؤرۍ یَس پٮ۪ٹھ پھٔہلِتھ یہ اوس  کٲشِر زبٲنۍ ہٕندِ خٲطرٕ خۅش نصیبی  ہُندزمانہٕ ، شعرٕ سرمایس منز گوس ہُرٮ۪ر  ، زبٲنۍ میوٗل نَوٮ۪و لفظو ترکیبو ،فنی  لوٲزۍماتو
سٍتۍ نوو زُو زٮ۪تہٕ ۔ یہ چھے  وکھرٕ
کتھِ زِ فنی لحاظہٕ چھے سانہ اکثر  مثنوۍ
یہ کمزور مگر مثنوۍ یَو دِژ بے  شوٗنکۍ
پٲٹھۍ زبان سٲزی ہٕنزکٲم ،اکھتُے  کور
یِمو نثرٕچہ عدم موجودگی منز اَمہ  چہ
جانشینی ہُند حق تہ ادا۔ محمد یوسف  ٹینگ
سُند یہ وَنُن چھُ بجا زِ : "" مثنوی  ہٕندِ
برکتہٕ تور کٲشرۍ شٲعرن زبٲنۍ تہٕ  تحریری
ادبس منز باگ کانُل۔ مثنوی چھے  کٲشرس
منزنثرٕکہ ڈمب لگہٕ نُک گۅڈنیُک  مرحلہٕ
اَوَے چھے یہ کتَھ معنی خیز زِ  مثنوی
ہٕندِ عروٗج کِس زمانس منزٕے آو  نثرُک
ٲنتہٕ کُل تہ پھٔلِتھ ،تہ زَن گو  ۱۲۸۱ءمنز ییلہ محمود گامی جوان اوس تہٕ  مثنوی آسہٕ تس وہرٲژ روٗدٕکۍ پٲٹھۍ قلمہٕ  منز شرانہ وسان ، کور مِشنرٮ۪و انجیل  مقدس کہ نو عہد نامُک کٲشُر ترجمہٕ شاردا  رسم خطس منزچھاپ۔ ۴۸۸۱ءمنزییلہ پوٗرٕ  انجیلہ ہُند ترجمہٕ چھاپ سپُد تمہ وِزِ  ٲسۍ امیر شاہ، وہاب حاجنی، محی الدین  مسکین وغٲرٕ مثنوۍین داتُھرکران۔ ( مثنوی  تیلہ
تہٕ از ،محمد یوسف ٹینگ ، شیرازٕ  ۲۸۹۱ءشُمارٕ ۲ ) ۔ اکہ  اندازٕ مطٲبق چھے کٲشِر زبٲنۍ منز ۷۴۹۱ءتام  زٕہتھ پٮ۪ٹھی بزمیہ تہٕ رزمیہ مثنوی  لیکھنہٕ آمٕژ ،یِمن منز زیادٕ تعداد لولہٕ  مثنوۍین ہُند چھُ ۔ یِم آے فارسی تہٕ کینہہ  اُردو تہٕ پنجٲبۍ زبانو پٮ۪ٹھٕ پَہا  أنِتھ کٲشراونہٕ۔ محمود گامِین لیچھِ  لولہٕ مثنوۍ یہ تہٕ أتھۍسٍتۍ لوگ شٲعرن  ہُند اکھ کاروان یہ صنفِ سۅخن ورتاونہ  ،مثنوۍین منزچھُ عام ہندوست #> انۍ  فلمن ہٕنزن کہٲنۍ ین ہٕندۍ پٲٹھۍ اکھ  عاشق، معشوق تہٕ تۂندۍ مددگار تہٕ ہمدرد  کینہہ کردار آسان۔ عاشق چھُ معشوقس حٲصِل  کرنٕچہ کو ششہ دوران باضے جانہٕ مرگ  تہ گژھان تہٕ باضے وٲصِل سپدنس منزکامیاب  تہ ،أہندِس عشقس چھِ سمٲجی،فطری یا  مٔنزۍ مٔنزۍ بالا فطری ٹھٔرۍ تہٕ ٹھاکھ  تہ بُتھِ یوان۔ وۅنۍ گو اَسہ چھِ کینہہ  تِژھ لولہٕ مثنوۍ یہ تہ یِم مجٲزی عشقچہ  ہیرِ کھٔسِتھ حقیقی عشقس تام واتہٕ نٕچ  ژینہٕ وَن دِوان چھِ۔ یودوَے تِمہٕ سارے  لولہٕ مثنوۍیہ لوکو چشمن مَژھٕ یِم تِمن  تام واتناونہٕ آیہ مگر توتہ چھے کٔژتامٕے  مثنوۍیہ یِمہٕ پرٮ۪تھ وقتہٕ سَرس روزٕ  مثالے مقبول کرالہٕ وٲرۍ سٕنزگُلریز،  ؤلی اللہ متۍ سٕنز ہی مال، محمود گٲمی  سٕنز یُوسف زلیخا، یِمو منز تہ سپٕز  ساروٕے کھۅتہٕ عوٲمی پذیرائی گُلریزی  حٲصِل۔ لولہٕ مثنوۍیَن ہُند فہرس چھُ  واریاہ زیوٗٹھ ،توتہ چھے خاص لولہٕ  مثنوۍیو منزٕ نۅمہٕ کینہہ داستانہٕ  کٲشرٮ۪و بار بار پھِرِ مَژٕ تہٕ پَرِ مَژٕ  ۔محمود گامی سٕنزیوسف زلیخا،شیخ صنعان،  لٲل
مجنون، ولی اللہ مٔتۍ سٕنز ہی مال،  عبدالاحد
ناظم سٕنز زین العرب، مقبول  کرالہٕ
وٲرۍ سٕنزگُلریز ،مہدی ترالیسٕنز  ژندرٕ
بدن، عاشق ترالی سٕنززۅہرابہرام،  نور
مال، گلزار حُسن ، سیف الدین تارٕ  بٔلی
سٕنز وامق عذرا ، ہی مال،لکھمن کول  بُلبُل
سنز نل دمن ،محی الدین مسکین سٕنز  زیبا
نگار ، ژندر بدن، سوہنی مہیوال ،  ہیرانجھا
، حاجی محی الدین مسکین سرائے  بٔلی
سٕنز وامق عذرا ، یوسُف زلیخا، گُل  نور،
حنفی سوپوری سٕنز حبہ خوتون،ہزار  داستان
، گُل و صنوبر ، قمرالزمان،  عبدالرحیم
اعمیٰ سٕنز گُلبدن ،کافی شاہ  سٕنز
شاہ بہرام، شعبان ڈار پُشوٲرۍ سنز  شاہ
بہرام ،پیر عزیز اللہ حقانی سٕنز بے  نظیر
،بدرمنیر ، جوہرِ عشق ، گُلبنِ عشق،  گُلدستہ
بے نظیر ، ممتاز بے نظیر ، ماہروے  گُل
اندام، عبدالغفار فارغ سٕنز یوسُف  زلیخا،محمداسماعیل
نامی سٕنز شیرین خسرو  ، حاجی الیاس سٕنز ممتاز بے نظیر ، خنجرِ  عشق سیف الدین عارض سٕنز نو بہار ، غلام  احمد بشیرٹنکی پوری سٕنزِ قمرا لزمان  بدوٗرا ،محمد اکرم دردمند سٕنز "" مہر و  ماہ "" صدیق اللہ حاجنی سٕنز بہرام گُل  اندام بیترِ ۔ تِمن مثنوی نگارن ہٕنزکینہہ  لولہٕ مثنوۍ یہ تہ چھے مشہوٗر یِم  ۷۴۹۱ءپتہٕ رحمتِ حق گٔیہ مگر مثنوی  آسکھ۷۴
بروٗنہٕے لیچھمژٕ۔ مثلن حیرت  کاملی
سٕنز مثنوی رعنا زیبا، لسہٕ خان  فدا
سٕنز گُل بکاولی،نعمت اللہ پرےسٕنز  گُلِ
بکاولی، عبدالاحد آزاد سٕنز قمر  الزمان
بدوٗرا ، غلام احمد مہجور سٕنز  پھاہ
پھاہ کُٹٕنۍ، احد زرگرٕنۍ گُل و  صنوبر
تہٕ عبدالغنی ٹھوٗکر مشہوٗر  ،سٕنزبُلبُل ہزار داستان تہٕ ؤزرامال  بیترِ۔ تعشوقہٕ  موضوعو علاوٕ تہ چھے مختلف موضوعن متعلق  مثنوۍیہ لیکھنہٕ آمٕژ،مثلن : صدوسی  مسلہٕ ( حضرت  شیخ
العالمؒ ) یک  حکایت
،پٔہلۍ نامہٕ، اکھ حدیث ( محمودگامی ) کٲشِر  منطق
الطیر ( مومن  صٲب ) سُلطان  ابراہیم
ادھہم شاہ قلندر ) شمایِل  نبوی ( واعظ  حیدر
با بااول ) ،ضروریاتِ  دین ( ولی  اللہ
متو ) خدیجہ  نامہٕ ( سید  علی
خان ژوڑاری ) درویشی  ، بے بوٗج نامہٕ ( وہاب  حاجنی ) قصصُ  الابنیا ئ ( غلام  مصطفی مصفیٰ ) مثنوی  مولانا رومی دفترِ اول ( حیرت  کاملی ) معجزاتِ  رسول
،شکل و شمایل آنحضرت ( صدیق  اللہ حاجنی ) منظوم  سورئہ یوسف (( مولانا  انور شوپیانی ) منصوٗر  نامہٕ ،گریسۍ نامہٕ ( مقبول  کرالہٕ وٲرۍ ) احکام  الصلوات ( نامعلوم ) راماین ( وٮ۪شنہٕ  کول ) درو  چِرت ( ناراین  جوکھار ) دہ  صفات سُنی ،کٲشِر عقائدِزان ( میر  عبیداللہ ) احوالِ  قیامت،
اعجاز ِ قرآن،قصے اصحابِ کہف ( مہدی  ترالی ) اَلہٕ  شہر ( حبیب  اللہ ٹھوکر ) پٹھوٲرۍ  نامہٕ ( مٮ۪رزٕ  میر ) احوالِ  کشمیر ( بہار  شاہ کاپرن ) وغیرٕ  ۔یِمہٕ سارے چھے لولہٕ مثنوٮ۪و علاوٕ  یِمن
ہند موضوع تہٕ متن مذہب ،سیاست، سماج  ،تہٕ ایڈمنسٹر یشن چھِ۔ یِمہٕ مثنوی چھے  نہٕ صرف سانٮ۪ن شٲعرن ہٕنزِ موضوعٲتی  رنگا رنگی ہٕنزِ ٲئینہٕ دار بلکہ پرن  والٮ۪ن
ہٕندِ رۅحجانہ چہ تہ۔ رزم  نگٲری ہرگاہ موضوع تہٕ موادٕ رٔنگۍ اکھ  بیون تہٕ بدوٗن شعر ذاتھ ماننہٕ تہ ییہ مگر
فارم چھے اَتھ منز قریب قریب سۅے  ورتاونہٕ
آمٕژ یۅسہٕ لولہٕ مثنوۍین خٲطرٕ  ورتاوس
لاگنہٕ آمٕژ چھے۔اوَے چھُ مثنوی  ہُند
رزمی اظہار اَمیُک اکھ اہم روٗپ۔  اکثر
لولہٕ مثنوۍین ہٕندِۍ پٲٹھۍ چھُنہٕ  کٲشرِ
زبٲنۍ منز کُنہ تہ جنگ نامُک داستان  موٗلہٕ
کٲشُر۔ یودوَے یِمن پَہا أنۍ  مٕتٮ۪ن
رزمیہ داستانن رزمیہ ترجمہٕ کارو  کٲشُر
ماحول پٲدٕ کرنٕچ کل بۅد تہ بٲومٕژ  چھے
اماپوز دٔلیلہٕ ، کردار ، حالات بلکہ مُلک تہٕ مٲدانِ جنگ پرٮ۪تھ کینہہ چھُ  وۅپر ۔یِمن جنگ نامن ہٕندۍ آگر چھِ فارسی،  سنسکرت ، اُردو تہٕ پنجٲبۍ زبانن منز  لیکھنہٕ آمٕتۍ جنگ نامہٕ ، بوزٕوَے تہٕ  یِمن چھُنہٕ سیدِ سیود کٔشیرِ تہٕ کٲشرٮ۪ن  سٍتۍ کانہہ موٗلی واٹھ ، وۅنۍ گو یِم سٲری  چھِ ییتہ مذہبی خۅش اعتقٲدی ہٕندِس تہٕ  اَمی رِشتہٕ کِنۍ گٔیکھ ییتہ پذیرٲیی  حٲصِل۔ خٲلِص مذہبی جنگ نامن منز تہ چھے  پَزنہٕ پیٹھۍ خۅش اعتقٲدی مۅکھٕ نامُنٲسِب  افسانوی رنگ آمیزی سپٕز مٕژ ، حقیقت چھے  یہ زِ کٔشیرِ چھُ اکھ پنُن شاندار تمدُن  ،ساسہٕ بود ؤری پرون توٲریخ ،ییتہ چھِ  للتادتس
تہٕ سُلطان شہاب الدینس ہوۍ  فاتح
حکمران ٲسۍمٕتۍ، ییتہ چھِ کاجی ژکس  تہٕ
مُبارک خان بیہقی یَس ہوۍسپاہ سالار  تہ
پٲدٕ گٔمٕتۍ ۔ کٲشرٮ۪و چھے وۅپر حملہٕ  آورن
ہمیشہ زسمہٕ بٮ۪ہناوِمَژٕ۔ یہ ٲسِتھ تہ چھِنہٕ کٲنسہ کٲشِرۍ رزم نگارن  پنہٕ نٮ۪ن بہودُرن، سرفروشن ،پہلوانن  تہٕ سپاہ سالارن ہٕندۍ تہٕ کُلہُم پٲٹھۍ  کٲشِر قومٕکۍ قٲبلِ فخر تہٕ قٲبلِ یاد  گار کارنامہٕ نظمٲوۍ مٕتۍ۔ دپان  کٲشرِزبٲنۍ منز تُل کُرۍ گامٕکۍ پرکاش  رامن ہندوستانُک مشہوٗر رزم نامہٕ تُلسی  داسُن راماین، کٲشرۍ پٲٹھۍ منظوٗم کرنہٕ  سٍتۍ رزم نگٲری ہُند دَس ۔ پرکاش رامُن  زاسنہٕ تہٕ مرن سنہٕ چھُ نہٕ ثٮ۪قہٕ پٲٹھۍ  معلوم ، اماپوزگریرسن چھُ ونان زِ سُہ  اوس سُکھ جیون ( ۴۶۷۱ئ ) سٕندِس  دورس تام زِندے۔ پرکاش رامُن راماین چھُ  ریاستی کلچرل اکاڈمی چھاپ تہ کورمُت ۔  پرکاش رامس پتہٕ آیہ کٲشِرۍ زبٲنۍ ترے  اہم رز م نگار باگہ ، لکھمن جُوبُلبُل،  امیرشاہ کریری تہٕ وہاب پرے حاجنی۔ امیر  شہن چھُ فردوسی ، خواجو تہٕ عسجدی ترٮ۪نہٕ  وٕنۍ ایرٲنۍ شٲعرن ہٕندۍ نۅسخہٕ برونہہ  کنہ تھٔوِتھ مشہوٗر رزمیہ سام نامہٕ  کٲشرِس منزپھیُرمُت، تمٔۍ چھُ پنہٕ نِس  سام نامس منز لیوکھمُت زِ یہ کینژھاہ  ترییو فارسی مثنوی نگارو سامس متلق وونمُت  چھُ تہ چھُ مے دَر نظر روٗدمُت ۔ امیر  شاہ نِس سام نامس چھِ ۱۵۹۹ شعر ۔ تمٔۍ چھُ  اَمہ علاوٕ خاور نامہٕ، ظفر نامہٕ تہٕ  جنگ علقم تہ لیوکھمُت ۔ بُلبُلن تہ کور  سام نامس کٲشُر ترجمہٕ مگر تسُند سام  نامہٕ چھُ امیر شہنہ سام نامہٕ کھۅتہٕ  مۅخصر تہٕ فنی لحاظہٕ کھٔسِتھ۔وہاب پرے  ین کور فردوسی سٕندِس شاہ نامس کٲشُر  ترجمہٕ ،فردوسی سٕندِس شاہ نامس چھِ شیٹھ  ساس شعر ییلہ زَن وہاب نِس کٲشرِس شاہ  نامس ۱۹۴۳ شعر چھِ، اَمہ علاوٕ چھُ وہابن  حمید اللہ شاہ آبٲدی سُند اکبرنامہٕ تہ  کٲشرس منز پھیرمُت۔ یہ کینژھا مواد  جنگنامو رٔنگۍ اَسہ نِش موجود چھُ تمہ  منزٕ چھُ امیر شہُن تہٕ بُلبُل سُندسام  نامہٕ،وہابُن شاہ نامہٕ اکھتُے مولوی  صدیق اللہ حاجنی سُند سِکندر نامہٕ تہٕ  امیرشہُن خاور نامہٕ باقٕے جگنامو کھۅتہٕ  ڈرامٲیت ، رزمیہ طُمطراق ، طِلسمٲتی فِضا  ، زبٲنۍ ہٕنز وُسعت،واقعہ نگٲری ،  کردارنگٲری
تہٕ جنگی ماحولہٕ کِنۍ کتہ  کور
اعلیٰ درجہ تھاوان بلکہ چھُ بُلبُل  سُند مۅخصر سام نامہٕ فنی خوبیو کِنۍ  سارِنے جنگ نامو کھۅتہٕ سرس ماننہٕ یوان۔  بنان چھُ یہ دعویٰ ما ہیکہ ڈیول ثٲبت  سپدِتھ ییلہ جنگنامن ہُندپورِ پوٗر  مطالعہٕ کرنہٕ ییہ۔سانہ زبٲنۍ منز چھے  جنگنامن ہٕندٮ۪ن شعرن ہٕنز گرند لچھن تام  واتان۔ فنی رۅخ ا وک طرف ترٲوِتھ چھُ یہ تہ
پزر زِ یِم شعرٕ امبار چھِ نہٕ صرف  زبٲنۍ
خٲطرٕ محض اکھ برژربلکہ چھے ووتھٕ  وُنٮ۪ن زبٲنٮ۪ن ہٕندِ خٲطرٕ یِژھٕ کو ششہ  ژٔراہمیت تھاوان، بقول محمد امین  کٲمل "" دُنۍیہچہ سارےے بجہ زبانہٕ چھے  یِمے وَتہٕ مٲنڈِتھ برونہہ پچمٕژ "" ( سر  نامہٕ : جنگ  نامہٕ نمبر ،شیرازٕ ) ۔ سانٮ۪و  اکثر رزم نگارو یودوَے جنگ نامہٕ لٮ۪کھ  نٕچ کٲم مذہبی خۅش اعتقٲدی مۅکھے کٔرمٕژ  چھے مگر واریاہ چھِ تِم تہ یِہُند مقصد  کٲشرٮ۪ن پنُن پتھ کال یاد پٲوِتھ غۅلٲمی  ہٕندِس دورس منز وچھِ کِس وُپھاٹھس واو  ہیوٗ ڈلہٕ ناوُن اوس ۔ تِہندِس جوشس تہٕ  جذبس وُتش دیُن تہٕ تِہندِس غٲرتس کٕتہٕ  کٕتہٕ کرُن اوس  چھِ  کٲشرۍ نٹن گۅرزٕ خنجر وُچھِتھ اَژان  لرزٕ چھُکھ کانہہ دِلاور وُچھِتھ مُنٕلۍ  جامن اندر گٔمٕتۍ ٹھیلہٕ پوش کُجا  ورع خفتاں کُجا تاوو توش مگر  تِم چھِ ہنگامِ سرما دِلیر کڈان  کانگرٮ۪ن کش بمانندِ شیر مے  کور غیرت از بہرِ کشمیریاں کٔرٕم  چست و چوبُک یہ کٲشرِ زبان ( سام  نامہٕ ) پرکاش  رام ، امیر شاہ، وہاب تہٕ بُلبُل سٕندٮ۪وجنگ  نامو علاوٕیِم جنگ نامہٕ ؤرۍیہ وادن  کٔشیرِ ہٕندِس گرس گرس منز پرنہٕ ، پرناونہٕ  تہٕ بوزنہٕ یوان ٲسۍ تِمن منزچھِ نۅم تہ  شٲمِل۔ جنگ خیبر ( مہدی  ترالی ) خاور  نامُک ا وڑحصہٕ ( میر  قبول کریری ) جنگِ  مختار ( مظفر  شاہ ) جنگِ  امیر حمزہ ( غلام  محمد حنفی ) زین  العرب ،جنگِ امامِ حنف ،جنگِ تال ، جنگِ  زیتون ( علی  شاہ ہرل ) مغازی  النبی سکندر نامہٕ ( صدیق  اللہ حاجنی ) مغازی  النبی ( محمد  اسماعیل نامی ) زین  العرب ،جنگِ قندور ( شیخ  غلام نبی منڈھول ) جنگِ  موتہ ( عبدالغنی  ٹھوکر ) جنگِ  بدر ( محمد  افضل ) جنگِ  دینور ( شیخ  عبدالعزیز ) جنگِ  یرموک ( بہار  شاہ آبادی ) جنگِ  بدر ،جنگ احد ( مولانا  انور شوپیانی ) وغٲرٕ۔ مثنوی  ۷۴۹۱ءپتہٕ :- مثنوی  بوزٕنُک تہٕ بوزناونُک رواج اوس ییمہ  صٔدی ہٕندِس سٔتۍمِس دٔہلِس تام تہ  اماپوز من رَنزٕ وَنکٮ۪و جدید ترین ؤسیلو  نیوٗ یہ شوق تہٕ ذوق مُہتھ وۅنۍنہ چھِ  مثنوی خوانٕے کُنہ تہٕ نہ مثنوی خوٲنی  ہٕنزمجلسے ۔ گرن اندر چھِ ٹیپ رکاڈر،ریڈیو  تہٕ ٹی وی ،وٲنسہ آمہٕ تٮ۪ن پرانٮ۪ن ہَے  کانہہ پرٲنۍ مجلس آرٲیی ژٮ۪تس تہ چھَے  مگر نٔوپُے چھَ فِلمن تیوٗت لورزنتہٕ پتھ  کالُک تہٕ پننہ تہذیبُک احساسٕے چھُنکھ  مُہتھ نیوٗمُت۔ ۷۴۹۱ءپتہٕ گو مثنوی نگٲری  ہُند یُپ تھامہ، مثنوی نگٲری ہُند تہٕ  مثنوی خوٲنی ہُندشاندار تہٕ یاد گار دور  ووت اند۔ سٲنۍ واریاہ مثنوی نگار  گٔیہ۷۴۹۱ءپتے رحمتِ حق مگر عوٲمی بے  ذوقی وُچھِتھ ٲس تِمو ۷۴ءپتے مثنوی نگٲری  ترٲومٕژ ، اماپوز یہ سپدِتھ تہ ما چھے  کانہہ طویل تہٕ دٔر روایتھ گال کھاتس  تراوٕنۍیا پھٹراوٕنۍ کانہہ گھپھ کتھاہ ! روایتھ  روٗز
توتہ زِندَے ، اَدٕ لِتھٕ کھۅکھٕ  شے
زَن پٔچ ، اوَے چھے مشہوٗر مقٲمی لُکہٕ  کتھِ
پٮ۪ٹھ مبنی حبیب اللہ ٹھوکر سٕنزطنزیہ  تہٕ
مزاحیہ مثنوی "" الہٕ شہر "" یۅسہٕ  احتجاجٕچ
شٲعری چھے ،۷۴۹۱ءپتے لیکھنہٕ  یوان
، یتھ منز قبٲلۍ حملُک تہٕ نُنہٕ  دراگُک
تہ کم زیادٕ ذِکر چھُ ۔مثنوۍ یَن  ہُند
چلے جاو تہٕ چکہٕ چاو سورٕنُک مطلب  گونہٕ
زِ اَمِچ روایتھ تہ سوریا یہ۔  اَلہ
ٕ شہر پتہٕ تہ آے کینہہ مثنوی چالہ  نظمہٕ
تہٕ مثنوۍیہ لٮ۪کھنہٕ مثالے محمد  امین
کٲمل سٕنز ساقی نامہٕ تہٕ تٲے نامہٕ  ، پروفیسر رحمان راہی سٕنز کینہہ زیچھِ  بیانیہ نظمہٕ ، ارجن دیو مجبور سٕنز سنگر  تہٕ سنگر مال ہشہ نظمہٕ چھے مثنوی نگٲری  ہٕندۍ نٔوۍ تجربہٕ ۔ شمس الدین غمگین  سٕنز "" رٕژ شیچھ ( سورئہ  یوسفُک ترجمہٕ ) تہٕ  غلام نبی ظہور سٕنز باغ و بہارِ ہشہ  نظمہٕ چھے مثنوی نگٲری ہٕندِس روایتس ڈکھ  عطا کران۔ ایوب صٲبر سٕنز لۅکچہ بجہ  کینہہ مثنوۍیہ تہ چھِ اَمی رٮ۪وایتچہ  ہانکلہ ہٕندۍ کٔرۍ۔ فاروق نازکی سُند  مرزا نواب شوق سٕنز مشہور اُردو مثنوی  زہر عشقُک کٲشُر ترجمہٕ چھُ "" مہہ جبین ""  نٲوۍ
حال حالٕے شائع کرنہٕ آمُت ، اَتھ  پٮ۪ٹھ
نٲقدانہٕ نظر تراونٕچ چھے ضروٗرت۔  وۅنۍ
گو فاروق نازکی سٕنز یہ مثنوی چھے  کٲشرِ
زبٲنۍ خٲطرٕ اکھ فال نیک بلکہ موجودِ صورتِ حالس منز مثنوی نگٲری خٲطرٕ  اکھ نٔو میلہٕ کٔنۍ۔ ۸۸۹۱ءمنز چھپٲو غلام  محمد رفیقن "" عرفانِ وجود "" نٲوۍ پنٕنۍ  مثنوی
، یہ چھے سارِوٕے کٲشرٮ۪و مثنوۍٮ۪و  نِش
موادٕ رٔنگۍ مختلف ، اَمِکۍ کردار  چھِ
شٲعرن پانے تُھرۍ مٕتۍتہٕ قصہٕ تہ  تخلیق
کورمُت۔ یہ مثنوی چھے سانٮ۪ن  مثنوۍین
منز اکھ مۅلُل اِضافہٕ۔ حال  حالٕے کور سانٮ۪و دۅیو اَہم شاعرو مثنوی  نگٲری منز نوزُو زٮ۪تہٕ پٲدٕ کرنہٕ خٲطرٕ  نوِ اندازٕ تہٕ ذوقہٕ شوقہٕ نوو تجربہٕ  ، اَتھ صنفس اندر تُلکھ نوٮ۪ن تجربن ہٕنز  باوَتھ
کٲری دَس۔ اکھ چھُ فاروق نازکی  ییمۍ
سٕنز "" ناد "" مثنوی ہُند اکھ پڑاو  سپُد
واد رسالہٕ کِس سٔتۍمہ جِلد کِس د  ویمِس
شُمارس اندر واد ادارُک نوٹ ہٮ۪تھ  شایع "" فاروق نازکی سٕنز یہ مثنوی چھے  اُردو تہٕ فارسی مثنوی نِش بِدون تہٕ اکھ  اَہم آواز ، اَسہ چھُ یہ سوال زِ کیامثنوی  ہیکیا شٲعری بٔنِتھ ، اگر مثنوی چھِ زیادٕ  کھۅتہٕ زیادٕ کلام موزوٗن تیلہ چھُ سوال  پٲدٕ گژھان زِ شٲعری ہُند موضوع کیا چھُ  ، زیرِ نظر مثنوی ہُند پڑاو چھُ وضاحت  یژھان  ""  بِشنو  از نے چوں حکایت می کند و  از جُدٲیی ہا شکایت می کُند چھَس  نٔیستانٕچ کُکِل زَن کٔج گٲمٕژ چھندریمٕژ  ،اَہرنیمٕژ ،ؤسۍ پیمٕژ میانہ  سینٕکۍ سرو کران باوتھ غمس یُتھنہٕ  زانکھ چھَس بہٕ نغمن سٍتۍ مَس تارِ  کٔرنس نے نوازن شوقہٕ مٔژ تس  خبر چھا کس وُٹھن سفراتھ کھٔژ کوہ  قافُک تاپھ یاوُن میونویے چھُم  بیابانن کوہن منز کرونویے آبشارُک  گرٮ۪ز بہارُک زیروبم سونتہٕ  واوس پٮ۪ٹھ چھِ گُل شیرن قدم تیر  رٲچھو میانہ لَیہ عرفان لوب عرشہ  والٮ۪ن میون آلو گونہٕ گوب نے  نوازو بال ترٲوِتھ کوت ژٕآکھ شہرٕ  کٮ۪ن دیوان خانن کیازِ ژاکھ لوکہٕ  ارساتس اندر کوٕ وٲجتھس بے  خبر پٲٹھۍ تاوٕنس کوٕلٲجتھس بال  تھاوان لال سینس منز رٔچھِتھ شینہٕ  مانٮ۪ن تَل چھِ کم کم سٕہہ کھٔٹِتھ بال  وٮ۪تراوان چھِ کم کم نارٕتٔتۍ طوٗرٕ  کِس بالس چھِ کم کم ژِہۍ لیکھِتھ زَگ  تہٕ پرون نیران وَنن منز بٲن بٲن رام  ،لکھمن، پرمہٕ لیلا عٲن غٲن ناد  گو نوٗرس رٔلِتھ سپدٮ۪و وجود بومبرٕ  گٕنگرایو وجودس دیُت سروٗد ناد  گو جبرئیل سُند اقراءوَنُن ناد  گو یزدانہٕ سُند آلو کنن ناد  گو "" کُن "" حُکمِ رُبِ ذوالجلال ناد  گو نِروان معراجُک کمال ( فاروق  نازکی ) د  ویم شٲعر چھُ نٲجی منّور ، ییمۍ لُکہٕ  روایژن ہُند پوٗرِ پوٗر فٲیدٕ تُلِتھ اکھ  نُندٕ بٲنۍ تہٕ پننہ طرزٕچ جُدا گانہٕ  مثنوی لیچھمٕژ چھے، ناو تہ چُھس "" پوز  تہٕ
پزِ "" یہ مثنوی تہ چھے اکھ نوو تجربہٕ  ، یِمہٕ دۅنوے مثنوۍیہ چھے یہ الزام  پُھٹراوان
زِ مثنوی شعرٕ ذاتھ کیا چھِ  وۅنۍ
ہانٹھنیامٕژ۔  بوزٕکھے  پانا ژٕ لٮ۪کھ اکھ مثنوی دٮ۪و  برنزٮ۪ن کینژَن گژھی حٲصِل خوشی ٲنہٕ  ہن اکھ کونہٕ پانس کِژ گرکھ صوٗرٕژن  پنہٕ نٮ۪ن ژٕ پانے تاہ کرکھ لورِہن  ژھارے زِ ڈٔکھراوو پکو سرپھٕ  ہن پِلہٕ نٲو یارو دوستو کۅکرِ  ہَن رٔچھ ٹھوٗل تروون پرگرس  ہوٗل  بانگے کرنہ آمٕژ پٮ۪ٹھ برس کوت  سَنا گٔے خۅش یِوٕنۍ تِم پرٲنۍ دۅہ فِکرِ  روس ، بے غم تہٕ بے پھروک سٲنۍ دۅہ ستہٕ  تُت تاں ٲر کجہ تَل روومُت نِچہ  گِلہ چُھس چھِٹہ پِلہٕ وَن مل پیومُت ڈینشہ  کُس آکاشہککٲیا پکان وۅنۍ  چھُ کُس ککایہ کِرمٲیا منگان گولہ  کھییہ سینن تہٕ تٔتھۍ منز لوب نجات زہرٕ  پیالن وون یہ گو آبِ حیات ہاے  وۅنۍ ڈینشان چھِ دۅہدِش ساڈٕ سٔتۍ شاہمتو  و ول نال گٔے اَسہ کۅکرِ پٔتۍ علم  پرناوان چھِ اَن پَر ماشٹر مسندن  کھٔتۍمٕتۍ چھ سرونٹی بٲرخر ریڈیو،  ٹی وی ، جہالَتھ بٲگران عقلہ  قلمَس گٔے ژٹان دۅہدش زبان ( ناجی  منّور ) یِژھٕ  کو ششہ وُچھِتھ چھے وۅمید گنان زِ مثنوی  ما پھیرن بییہ دۅہ تہٕ بنان چھُ محمد  یوسف ٹینگ سُند یہ وَنُن مانیرِ پوزُے  زِ __ ""  مثنوی  ہٮ۪کن وُنہ تہ اہم تہٕ شاندار ادبی  کارنامہٕ ڈنب لٔگِتھ تہٕ زیوِتھ تہ۔ از  ہرگاہ نے کٲشِرس شٲعرس صلاحیت یا فرصُت  چھے، تہ گو نہٕ زِ أسۍ منساوون یہ أر  تہٕ دٔر شعرٕ ذاتھ ،کیا خبر زِ کٲشرس ییلہ  ریڈیو تہٕ ٹی، وی کہ ٹٮ۪کسالہٕ منز یڈ  ییہ تہٕ ژاٹہٕ کوٹ کٔرِتھ بٮ۪ہنٕچ ژٮ۪ڈ  پٲدٕ گژھِ ،سُہ ما گژھِ کُنہ ساتہٕ مثنوی  تہٕ ناول چن زُلفن کنگٕنۍ والنس منز آوُر ""  ( شیرازٕ  ۲۸۹۱ءشُمارٕ ۲ ص ۷۱ ) ۔ ٭٭٭ فُٹ  نوٹ :- ۱۔  دپان
بڈشاہ سٕندِس زمانس منز آسہٕ نتھ  سومن "" جین چِرت "" بھٹ اوتارن "" جین ولاس ""  تہٕ
یۅد بٹن "" جین پرکاش "" کٲشِر کتابہٕ  لیچھمٕژ۔
یِم راوِمَژٕ چھے۔ بانا سُر  کتھا
یہ ہُند نُسخہٕ اوس بھنڈارکر اورینٹل  ریسرچ
انسٹیچوٹ پوناکِس محافظ خانس منز۔  یہ
اوس شاردارسم الخطس منز۔ اَمہ برونہہ  اوس
جارج بوہلرس اَمیُک اکھ نُسخہٕ  بیکانیرٕ
اَتھِ آمُت۔ ( پُشپ ) ۲۔  سۅکھ  دۅکھٕ چرت کتابہ ہُند نسخہٕ تہ اوس جارج  بوہلرس بانا سُر کتھایہ ہٕندِس نسخس  سٍتۍ راجستھانس منز بیکانیر اتھِ آمُت  تہٕ وُنۍکٮ۪ن دپان چھُ پونا بھنڈارکر  اورینٹل ریسرچ انسٹیچوٹس منز۔ ۳۔  دپان
بڈشاہ سٕندۍ دربٲرۍ شٲعر شری ورن  اوس
مولانا جامی # ¿  سٕنزِ  یوسف
زُلیخایہ سنسکرتس منزترجمہٕ کورمُت ( پُشپ ) ۔ ۴۔۵۔کٲشرِ  ادبُک
توٲریخ، ص ۶۳، ایڈیشن اول۔ کتاب  نامہٕ :- ۱۔  شیرازٕ
لولہٕ مثنوی نمبر ۲۔  شیرازٕ
جنگ نامہٕ نمبر ۳۔  شیرازٕ
۲۸۹۱ءشُمارٕ۲، مضمون "" مثنوی تیلہ  تہٕ
از "" محمد یوسف ٹینگ۔ ۴۔  کٲشرِ
ادبُک توٲریخ مولفہ ڈاکٹر شفیع شوق  ، ناجی منور۔ ۵۔  سون
ادب ۶۹۹۱ئ۔ ۶۔  واد
سرینگر شمارٕ۷ جلد ۲۔ ۷۔  انہار
جلد ۵۔ شمارٕ۸ ۸۔  انہار
جِلد۲۱ شمارٕ ۵۱۔ کٲشرٮ۪ن  صوٗفی شٲعرن ہٕنزٕ مثنٔوۍیہ اَسہ  چھے کٔژ تامٕے مثنوۍیہ یِمن منزسید سیود  تُصوف یا تمہ کٮ۪ن مختلف انہارن ہٕنزوکھنے  سپٕز مٕژ چھے۔ بامے تِمن ہٕندۍ لیکھن وٲلۍ  ناماوار صوٗفی چھِ یا نہ چھِ، یِتھٮ۪ن  مثنوۍ نگارن منزچھُ سون مشہوٗر صوفی شٲعر  مومن صٲب خاص مقام تھاوان ۔تسٕنزخٲلِص  متصوفانہٕ مثنوی "" کٲشرِ منطق الطیر "" چھے  نہَ
صرف کٲشر زبٲنۍ خٲطرٕ بٔڈ ارزتھ بلکہ کٲشرِ زبٲنۍ ہٕندِس صوٗفی ادبس منز اکہ  میلہٕ کنہ ہٕنز حثیت تھاون ۔ مومن  صٲبنہ اَمہ مثنوی ہُند آگُر چھُ حضرتِ  فرید الدین عطار ؒ سٕنز مشہوٗر مثنوی  "" منطق
الطیر "" اَتھ منزچُھ سلوٗکہٕ کٮ۪ن  سِرسٲوۍ تہٕ پُر اسرار پڑاون ہُند
استعٲراتی  اظہار موجود  نوٗرِ  حق چوں مولوی رومی بدید مثنوی  زاں نور آمد در پدید نوٗر  حق بے پردہ آمد در عطار بوی  منطق الطیراو کردہ نثار ( دُرِ  عرفان،شاہ
عبدالغفور شوپیانی ) مومن  صٲبن چھے حضرتِ عطارؒ سٕنز دۅدٕ کۅل  مٔندِتھ تھَنہٕ لوزٕ کٔرۍمٕتۍ۔ کُنہ  فارسی مثنوی ہُند چھُ یہ شاید کٲشرِ  زبٲنۍ منز گۅڈنیُک ترجمہٕ تہٕ تلخیص ۔  فارسی منطق الطیرس منز چھے شعرن ہٕنز گرند  پانژَو ساسو تہ پیٹھی گژھان ، ییلہ زَن  مومن صٲبن اَمہ گۅلاب گۅندیُک عطرٕ چیرتھ  صِرف ۹۸۳ شعرن ہٕندِس شفاف عطر دانس  منزمحفوٗظ کورمُت چھُ  بوے  از مُشکھ ،مُشکھ از تاتا ر آو مومنس  از جانبِ عطار آو تمٔۍ  چھُ نہ زیوٗٹھ حمد لیوکھمُت ،نہ کانہہ  مناجات تہٕ نہ وجہ تصنیف، ییلہ زَن یِم  چیز مثنوی ہٕندِ روایتٕکۍ حِصہٕ روٗدۍ  مٕتۍ چھِ،زِ یچھِ تمثیلہٕ ضمنی واقہٕ ،  مۅرشدس نذرانہ # ¿  عقیدت  ہوۍ
رٮ۪وایتی چیز تہ چھِن ترٲوۍتھٕے  ژھٕنۍمٕتۍ۔
ژکہ چھُ سُہ اورُک یورُک  مصالہٕ
رلاونہٕ روستُے مطلبٕچ کتَھ ونٕنۍ  اوسمُت
یژھان ،یتھ منز سُہ کامیاب تہٕ  کامران
باسان چھُ ۔تمٔۍ چھُ فارسی منطق  الطیرُک
سُے حصہٕ نظموومُت کٲشِرۍ پٲٹھۍ،  یتھ
منز سٲری جاناوار سٔمِتھ ستہٕ تِس  پنُن
رہبر بنٲوِتھ کوہ قاف کُن سفرس چھِ  نیران
،ییتہ تِم پنہٕ نِس بادشاہ سیمرُغ  سُند
دیدارکرُن چھِ یژھان ۔سَتہٕ تُت ( ہُد  ہُد ) چھُ  جاناوارن ہٕندٮ۪ن دِلن منزموجودٕ سفرٕکۍ  خدشہ تہٕ وسواس بصیرت افروز نصیحتو سٍتۍ  دوٗر کٔرِتھ تِہندۍ حوصلہٕ بڑاوان۔جاناوار  چھِ سَتھ مرگہٕ طے کران ،اَتھ سفرس دوران  چھُ ہُد ہُد تہٕ بییہ زٕے جاناوار کامیاب  سپدِتھ سُرخرو سپدان، مٔنزلِس پٮ۪ٹھ  وٲتِتھ چھِ تِم تہ سیمرُغہٕ سٕندِ اکہ  جلوٕ سوٗر سپدِتھ جُزکُلس منزجذب سپدان۔  لاکھوں  ہی مسافر چلتے ہیں ،منزل پہ پہنچتے ہیں  دو ایک اے  اہلِ زمانہ قدر کرو نایاب نہ ہوںکم یاب  ہیں ہم ( شاد  عظیم
آبادی ) دراصل
چھِ اَتھ مثنوی منز سٲلکہٕ سٕندِ روحٲنی  سفرٕچ
باوَتھ سپٕز مٕژ ، مثنوی ہٕندِنفسِ  مضمونہٕ
مطابق چھِ سٲلۍکس مٔنزِلس تام  واتنہٕ
خٲطرٕ سَتھ پڑاو سرٕکرٕنۍ ،سَتھ  مرگہٕ
چھِ سَتھ مقام ، یِمن تام واتُن تہٕ  وٲتِتھ
تَتہ دَرُن سٮ۪ٹھاہ مُشکل چھُ  ۔مثنوی منز چھِ یِمن پڑاون ہٕنز ییمہ  ترتیبہٕ نشاندہی کرنہٕ آمٕژ۔  ۱۔مطلب :- آو  یَس روزِ طلب گو بے نوا پادشاہ  یود آسہ سپدانٕے گدا طٲلبس  آرام چھُے نا روز و شب چُھس  بہ تاثیر طلب تس پٮ۪ٹھ غضب ۲۔عشق :- عشق  لاثٲنی سٮ۪ٹھاہ تس زور چھے از  تری تاعرش تمٔۍ سُند دورچھُے سُے  عشق چھُے جلوئہ آں ذوالجلال سُے  عشق چھُے آفتابِ بے زوال آتشِ  عشقس چھُنا کینہہ کھیون تہٕ چون آتشِ  عشق چھُنا زیون یا مرُن ۳۔شکھ  تہٕ
ژَکھ :- منہٕ  نِشے دوٗر کر گۅڈٕ ژَکھ تہٕ شکھ جانہٕ  کُے جانانہٕ ادٕ دیدو وُچھکھ آفتابِ  دِل ییمِس روشن سپُن آفتابِ  معرفت تس دراو نون ۴۔  استغفار :- وادی # ¿  ژوٗرِم  چھے
استغفار ناو یِتہٕ  پانو غۅطہٕ دِتھ اَتھ منز ژٕ راو چھُے  تجّلی لاوُبالی ذوالجلال اتھ  شیےَ کم کم چھِ گژھان خستہٕ حال ۵۔  توحید :- سٲلکو  ییلہ کُنِرسٕے منز پیکھ پتھر کینہہ  نہٕ چھُکھ تے کینہہ نہٕ سٕے پٮ۪ٹھ تھو نظر کینہہ  نہٕ چھُکھ تے کینہہ نہ سٕے اندر اَژکھ کینہہ  نہٕ ٲسِتھ کینہہ نہٕ سٕے اندر مۅژَکھ ۶۔  حٲرتھ :- زانہ  سُے یُس حٲرتس منز بستہٕ گو ہوس  ٲسِتھ موہ چھُ سپدان خستہٕ گو گِردِ  آبس منز ولنے آو تے خوف  چُھس ہرلحظہٕ پھَٹٮ۪م ما ناو تے ۷۔فقرو  فنا :- وادی # ¿  ہفتم  یۅہے
فقروفنا اتہ  کتیو ویژِ ونُن چوں و چرا عالمِ  امثالٕکۍ احباب یِم حکمتھاہ  تصویر چھی برآب تِم نے  ویژی تتہ بندٕ ونُن نے خدا نے  ویژی تتہ پادشاہ نے گدا زبان  و بیانہٕ کٮ۪و کینژَو کھۅندٮ۪و ورٲے چھے  کٲشِر منطق الطیر سٲنۍ اکھ ابتدٲیی مثنوی  آسنہٕ باوجود تہ رَچھِ کرنس لایق  ارزتھ،اَتھ منزچھِ ییمہ قسمٕکۍ کٍتۍ  شعر از تام بے مثال  پھول  ٲسِتھ ہیول سپنکھ کھل بنکھ قطرٕکِس  دٔرۍیاوٕسٕے وٲصِل بنکھ حالہٕ  تَلے روٗد کتے راتھ دۅہ کنہ  پھٔلۍ سٕے پٮ۪ٹھ ؤسِتھ زن آو کۅہ اماپوز  نۅم شعر چھِ یاتہٕ بے مانہ ،نتہٕ ثقیل  آے  سلیمان ہٮ۪تھ اَسہ ماسٲرۍیے سانہ  واتنٕچ تَتھ تاں کینہہ چھنہٕ سَے مو  زِ ضعیف ٲسۍ گٔمٕتۍدرچاہ چھِ بند کتہ  طاقت أسۍ اَنو با آں بُلند قصہ  با القصہ ؤلۍ ؤلۍ ژے أنِتھ خۅش  خبر حضرت سُلیمانس دِژٕتھ محمود  گٲمی چھُنہٕ صوٗفی شٲعرن ہٕنز گیجہ  گنڈنہٕ آمُت اماپوز تسٕنزن کینژَن مثنوی  ین ہٕندۍ موضوع چھِ خٲلِص صوٗفی فلسفس  سٍتۍ واٹھ تھاوان مثالے پۂلۍ نامہٕ  ،منصوٗر نامہٕ بیترِ۔ منصوٗرنامہٕ چھُ  محمودس
علاوٕ مقبول کرالہٕ وٲرۍ تہ  لیوکھمُت
دۅنہٕ وٕنۍ منز چھُ منصور الحلاج  البغدادی ( متوفی  ۷۲۳ھ ) سٕندِ  انا الحق ونہٕ نُک تہٕ یہ ونہٕ نَس پٮ۪ٹھ  سُہ سنگسار کرنہٕ پتہٕ مارنُک واقہٕ  نظمٲوِتھ۔ محمودن چھُ حضرت مولانا جٲمی  سٕندِ فارسی منصوٗرنامُک تہٕ مقبول کرالہٕ  وٲرۍتہ تمٔۍ سٕندے منصور نامُک کٲشُر  ترجمہٕ پیش کورمُت ، دۅنہٕ وٕنۍ مثنوۍین  چھُ کنُے آگُر اوسمُت ،اَوٕ مۅکھٕ چھَنہٕ  دۅنوٕنۍ مثنوی ین منز واقعاتن ہٕنزکانہہ  فرق  یہ
حکایت ؤنۍ یہ حضرتِ جٲمین ؤنۍ  یہ کٲشرۍ پٲٹھۍ محمود گٲمۍین وُچھ  مے درنفحات لیوکھمُت باسند پیش  منصوٗر آو شخصاہ معتمد ( مقبول  کرالہٕ
وٲرۍ ) ظٲہر  چھُ زِ دۅنوٕے صاحبو چھُ یہ قصہ جامی  سٕنزِنفحات الانس کتابہ منز ا ونمُت  ۔سُہ چھُ یہ زِ منصوٗر حلاج یٔمۍ سٕنز  کتاب
الطواسین ، تسٕندٮ۪ن اقوالن ہٕنز  سۅمبرن،وُنہ
تہ موجود چھے، اوس سٮ۪ٹھاہ  تھدِ
مرتبُک عٲلم تہٕ عٲمِل،پنژاہہ وُہرۍ  پییَس
عشقٕچ تٮ۪مبٕر دِلس تہٕ سبق سپدُس  مشرپھ۔
عشق اِلٲہیس اندرغرق سپدِتھ و  ونُن
انا الحق بٔہ چُھس خُدا ۔ خدا چُھس  بٕے۔
مذہب دارو دیتُس حکمِ کُفر ، وقتہٕ  کٮ۪و
عٲلۍ مَو تہٕ عٲملو ،یِمن منز حضرت  شبلی،
حضرت جنید بغدادی ؒتہٕ حضرت شیخ  اکبرؒ
سرس ٲسۍ کریاس وعظ و نصیحت زِ سِرس  ننٮ۪ر
کرُن گو نہٕ جان شعریعتس مہ واتناو  نقصان
، اماپوز  بحرِ  عرفانس اندر ییلہ قطرٕ گو قطرٕ  دریا ،عینِ دٔرۍیا قطرٕ گو گاسہٕ  کرٹ نارس اندر پییہ گٔے دٔزِتھ خٲصیت  نارُک لوبُن تمہ رٮ۪ہہ سٔزِتھ ( مقبول  کرالہٕ
وٲرۍ ) منصوٗرن  مون نہٕ تہٕ کورُکھ قٲد ،قٲدس اندر ٲسۍ  ژور ہتَھ مُجرم ، تِمن پییہ پٲنۍ پانے  ہتھکرِ ؤسِتھ۔ پتہٕ سپُد قٲد خانہٕ ہٮ۪تھ  غٲب ۔کینژِ کٲلۍ گوو بییہ نون۔ وول لوٗکو  عید گاہس منز مارنہ تتہ سپٕز سارِنٕے  لوٗکن منصوٗرٕ سٕنز شکل ،تِم گٔے عٲجز  زِمارٕ ہون کُس تہٕ تھوٕ ہون کُس۔ مگر چھُ  منصور پانے ونان عٲلمن زِ تُہۍ دِیِو میے  مارنُک فتویٰ عٲلمو دیُتِ فتویٰ ،تہٕ کھو  رُکھ منصوٗردارس ، دارس پٮ۪ٹھ تہ اوس  سُہ انا الحق ونان۔  محمودن  چھُ یہ قِصہٕ أکِس ہتس تہٕ دۅن تہٕ  مقبولن زٕ ہتھ تہٕ وُہن شعرن منز و ونمُت۔  محمود ن چھُ اَتہ تہ لُکہٕ طرزٕے ورتوومُت  ،لۅتہٕ وٲے تہٕ ژھوٹ بحر، سہل تہٕ عام لفظ  ۔ ییلہ زَن مقبول ہناہ زیادے فارسی آمیز  زبان ورتاوس لاگان چھُ۔ سارِوٕے کھۅتہٕ  وحدت الوجودی صوفی منصور حلاج سٕندٮ۪ن  مۅخصر واقاتن پٮ۪ٹھ مبنی یِم زٕمثنوۍیہ چھے
سانہ زبٲنۍ منز تھدٮ۪ن مرتبن ہٕنزِ  حقدار۔ پٔہلۍ  نامہٕ چھے صوٗفی فلسفس سٍتۍ تعلق تھاون  واجینۍ بیاکھ مۅخصر مثنوی ،یۅسہٕ محمود  گٲمیِس علاوٕ مقبولن تہ لیچھمٕژ چھے۔  اَمہ مثنوی ہُند آگُر چُھ حضرت مولانا  جلال الدینؒ رومی سٕنزِ مشہورِ عالم مثنوی  معنوی۔جلال الدینؒ رومی، یُس اسلٲمی فقہ  تہٕ قونونُک عٲلم اوس بنیوو حضرت شمس  تبریزی سٕنزِنظرِسٍتۍ نہ صِرف عظیم شٲعر  بٔلکہ تھَدِ مرتبُک صوٗفی تہٕ پہلۍ نامٕچ  لۅکٕٹ دٔلیل چھے محمود ن تہٕ مقبولن  أہنزے مثنوی معنوی پٮ۪ٹھٕ کٲشرٲومٕژ۔  محمودنہ مثنوی منزچھِ ۲۱۱ تہٕ مقبولنہ  مثنوی منز زٕہتھ شار ۔مقبولنہ مثنوی  منز چھِ وضاحت ژٔر ،حالانکہ اسلوٗبُک  ہشر چھُ دۅنوٕنۍ مثنوی ین منزتیُتھ  زِمحمود نہ مثنوی پٮ۪ٹھ چھُ مقبولنہ  مثنوی ہُند برونت گژھان۔ لۅتہٕ وٲے زبان  ، ژھوٹ بحر ، سہل تہٕ دۅہدشٕکۍ لفظ ، بالہٕ  دٔرۍیاوٕچ
ہش روٲنی ،قصہٕ چھُ یہ زِ  حضرتِ
موسیٰ علیہ السلامن وُچھ اکہ دۅہہٕ  پۅہلا
اکھ خداوند قدوٗسس ناد لایان ،اَتھ  نادس
منز اوس عجزتہٕ سوز و گداز ، پۅہُل  اوس
پننہ پانہٕ تہٕ مافیہا نِش بے خبر  سپدِتھ
آہ و زٲری کران، اے میانہ محبوبہٕ،  ژٕ
کتَھ جایہ چھُکھ ژھٮ۪پھ دِتھ ،مے چھے  چٲنۍ
کلن ، ہرگاہ اَتھِ ییہ ہم ، گٮ۪وتہٕ  تھٔنۍ
کھیاوٕہتھ پھُہس تہٕ مایرِ کرٕ ہے  لوزٕ۔زوٗپنُن
وندہے۔جامہٕ ہے ژھینۍ مٕتۍ  آسہٕ
نے تِم سُوٕ ہے نٔوۍ۔کۅہ مالن پٮ۪ٹھ  کھیاوٕہتھ
ژامن خاصہٕ پۅلاوٕ کھیاوٕہتھ  تہٕ
پننہ کھۅنہ منز للہٕ وٕہتھ۔حضرت  موسیٰؑ
ہن و ون پٔہلِس زِ یہ خرافات وَنُن  کر
بند ، خدا چھُنہٕ کھٮ۪وان چٮ۪وان، تس  چھُنہٕ
زیون مَرُن ،ژٕ چھُکھ کُفر کران۔  یہ
بوزِتھ موٹھ پٔہلِس پنُن فریاد ،گلہ  زٮ۪و
گٔژِھتھ ژ ول دوٗر جایہ أکِس حضرت  موسیٰؑ
کلیم اللہ ہس ووت فرمان زِ یا  موسیٰؑ
مے اوس پٔہلۍ سُند یۅہے سوز و گداز  پسند
،ژے روشہ نووُتھ مے نِش یہ میون  ٹوٹھ
،یہ منہٕ ناوُن ، مے اوس أمۍ سُند  وَنُن
منظور۔ یتھٕ پٲٹھۍ چھُ موسیٰ علیہ  السلام
پٔہلِس منہٕ ناوان۔  وُچھِو  پٔہلۍ سٕندِس نادس تہٕ لو لس کتِھٕ کٔنۍ  چھے شٲعرو زٮ۪ودِژمٕژ ، دۅنوٕنۍ ہٕندِس  اظہارس منزکوتاہ ہشر چھُ  محمو  د گامی :- بار  صاحبو ہاوتو دیدار مے ہنہ  ہنَے تنہ گونڈنم نار مے  شانہٕ  بڈٮ۪و شانہٕ کریو کوکلن دادِ  چانے سوٗر سپدان عٲقلن یارٕ  میانیو یارٕ بل پٮ۪ٹھ پرارٕیو زاگ  ہٮ۪تھ تے زٲلۍوانکے پاریو ننہٕ  وورُے چھُکھ تہٕ سُوٕے زیر پاے وتہ  وٲلِتھ وَتہ ژھنتھس ہاے ہاے ننہٕ  واریو پُلہٕ ہورا کرٕیو پونہٕ  گٔےیو گٮ۪وٕ سٍتٮ۪ن ملہٕ یو ساسہٕ  بَزے خاصہٕ نیامٔژ کھیاوٕتھو تٍر  لٔج یو کھۅنہ تل بۅ ساوٕتھو مقبول  کرلہٕ وٲرۍ :- بار  صاحبو چھم مے چٲنی ماے تے ہاوتم  ژے روزٕنٕچ کتہ جاے چھَے جامہٕ  سُوٕیو بختہ سٍتٮ۪ن ٲوۍلُے بوسہٕ  کرٕیو توسہٕ ولہٕ یو زٲوۍلُے ہابہٕ  کھورن خاصہٕ نالٲنیا اَنے  چھاونس  کِتۍ پوش والے پوت ونے بو  کرے تیمار دٲری چٲنۍ تے یود  تھوکھ منظور خدمت میٲنۍ تے تریش  ما چھے شیر چٲوِتھ تازٕبو بۅچھِ  ماچھے رنہٕناون وازٕ بو "" اکہٕ  نندُن "" چھے سٲنۍ سۅ مثنوی ،یۅسہٕ یٔمہ  فلسفٕچ وکھنے کران روزمٕژ چھے زِ ظٲہری  جسم چھُ محض اکھ لباس روح چھُ اَتھ مٔرس  اندر قٲد۔ ذات ژھارنہٕ خٲطرٕ چھُ اَتھ  جِسمس تام نفی کرُن بٔلکہ چھُ بقولِ  گُلشن مجید "" جسم چُھ محض اکھ شناختی کارڈ  ۔زیون مرُن چھُ أتھۍ شریرس ۔اکہٕ نندٕنُن  ماز
چھُ گۅسٲنۍ آسان رنہٕ وِتھ پاکہٕ وِتھ  بانن
شیوٗرمُت تہٕ ماجہ اَتھِ چُھس  گۅسٲنۍ
ناد دیاوان، سُہ چھُ ناد بوزِتھٕے  واپس
یوان۔مثنوی مطٲبق چھُ سوال پٲدٕ  سپدان
زِموٗد کُس تہٕ ، زندٕ کُس گو ؟ یہ قصہ # ¿  چھُ  پننہ
حدٕر وس پُر اسراریت تہٕ وحشتنٲکی  سٍتۍسٍتۍ
جذباتن وُزنٲوۍ وُزٕنٲوۍ ،موت  و
حیاتٕکہ عجیب سِر ساوِرٕکِنۍ از تام  مقبول
عام روٗدمُت "" ۔ از  تام چھُ اَتھ ا وڈ درجن تہ زیادے شٲعِر  و شعرن ہُندوردن لوگمُت ۔یِمن منز بہودُر  گنٲے ( پندٲہم  صدی ) ،رمضان  بٹ
،صمد میر ، پرکاش رام کُرۍ گٲمۍ ، علی  وانی،
محمد کھار تہٕ احد زرگر خاص چھِ۔  اماپوز
صمدمیر ،رمضان بٹ تہٕ احد زرگرن  اکہٕ
نندُن گو زیادے مقبول یِمو منزٕ تہ  چھُ
احد زرگر نہ سٕے اکہٕ نندٕ نس منز  سارِوٕے
کھۅتہٕ زیادٕ سوزو گُداز،  سِرٕساوٮ۪ر
،خوف و وحشت تہٕ زبٲنۍ ہٕنزِ  خوبصورتی
علاوٕ اکھ لٮ۪ل کرناون وول ہوا  نوا
موجود۔ احد زرگر گُذریو حال حالٕے،  اماپوز
سون ہم کال ٲسِتھ تہ اوس سُہ تھدِ  مرتبُک
صوفی شٲعر۔ یہ تہ چھے کتھ زِ احد  زرگرن
چھَنہٕ مثنوی ہٕندِروایتہٕ مطٲبق  یہ
قصہٕ نظماونہٕ وِزِکُنی بحر تہٕ کُنے  قٲفیہ
ورتوومُت ، تمٔۍچھُ یہ قصہٕ بَہن  تہٕ
صمد میرن ژۅدہن لنجن منز بیان کورمُت  ۔مختلف لنجہ ٲسِتھ تہ چھُنہٕ کلہُم  قصہٕ کِس وحدتس پٮ۪ٹھ بلکل کانہہ اثر  پیومُت۔ رمضان بٹن چھُ ستہٕ نٕے لنجن  پٮ۪ٹھ کورمُت بَس ۔یہ چھُ پوز زِ مثنوی  ہٕندۍ روٲیتی لوٲزِم نہ رچھنہٕ مۅکھ  ہٮ۪کونہٕ یِمن قصن مثنوی ونِتھ، تاہم چھے  پرٮ۪تھ حالس منز قٕصٕچ وحدت تہٕ امیُک  تسلسُل برقرار۔ تِمومثنوۍیو  منزیِم عشقہٕ جذبات تہٕ متعلقہ معاملات  بیان کران کران اَمیُک پِلو مجازٕچہ  ہیرِکھٔسِتھ حقیقی عشقٕچہ بالادرِ تاں  واتناوان چھِ تہ چھے کینہہ پن پن نہٕ  جایہ اہم ۔میٲنۍ کِنۍ چھے اَتھ سلسلس  منز گۅڈٕ انوارِ شاہ قلندرٕنۍ "" قصے  ابراہیم
ادھم "" سرس ۔ پزر چھُ یہ زِ اَتھ  مثنوی منز چھُ ادھم سُند گُل جانہ پٮ۪ٹھ  عاشق سپدِتھ،سۅمٔرِتھ زِندٕ کرٕنۍ تہٕ  تس سٍتۍ خاندر کرُن محض تمثیلی اندازٕ  نہ صِرف کرامٔژ رٔنگۍ ہاونہٕ آمُت بٔلکہ  صوٗفی یہ یژھان چھُ تہ چھُ سپدان، مگر  سُہ چھُنہٕ ہرگز دُنیاہ تہٕ اَمہ کٮ۪ن  لذتن ہٕنزمالَے یژھان۔اَمہ مثنوی ہُند  یہ ضمنی واقہٕ چھُ محض تٲزۍ یانہ # ¿  عبرت۔  توتہ
چھُنہٕ اَتھ مثنوی منز گُل جانہ  ہُند
مٲرۍ موند سراپا ( ۲۳شعر ) ٲسِتھ  تہ
کُنہ جایہ جنسی جذبُک تژر تہٕ تَتُر  موجود
،کلہُم پٲٹھۍ چھے یہ جنسی جذباتو  نِش
مُچھِ تہٕ حقیقی عشقٕکۍ رموٗزو  وٮ۪ژھناوان،اَمہٕ
مۅکھٕ چھے یہ مثنوی  صوفی
ادبس منزٕے جاے رٹہٕ نٕچ مقدار۔ شاہ  قلندرن چھُ لیوٗکھمُت زِ ییمہ قصُک رٲوی  چھُ حضرتِ جعفر صادق ؑتہٕ اُردو ہس منز  چھُ نظام الدین صادقاولیاہن لیوکھمُت ۔  بنان چھُ ترجمہٕ کرنہٕ وِزِ آسن تس  دۅنوٕنۍ زبانن ہٕندۍ قصہٕ نظرِ تَل  روٗدۍمٕتۍ۔  امام  جعفرِ صادق چھُ رٲوی مثالِ  عشق ادھم در فراقی دویم  درلفظِ ہندکورمُت چھُ مقصوٗد نظام  الدین صادق اولیا بود سیوم  در لفظِ کشمیری و ونُے میے یہ
پارہ دِل کٔڈِتھ بیروٗن اونُے مےے اَمہ  مثنوی ہُند بوڈ نۅقص چھُ زِ شٲعرن چھے  اکہ کھۅتہٕ زیادٕ بحرٕ ورتاوِمَژٕ حتاکہ  کُنہ کُنہ چھُن اکھ واقہٕ تہ اکہ  کھۅتہٕ زیادٕبحرن منز و ونمُت۔ توَے چھُ  قٲری مٔنزۍ مٔٔنزۍ کھوندۍ ہوۍ کھٮ۪وان۔  کینژَن شعرن منز چھُنہٕ صٔحی قٲفیہ بٔندی  ہُند خیال آمُت تھونہٕ تہٕ کینژَن ہٕنز  رَوٲنی تہ چھے نہٕ برقرار روٗژمٕژ۔ یہ ٲسِتھ
تہ چھِ اَتھ منز مکالمہٕ نگٲری  ہٕنزقٲبلِ
قدر مثالہٕ موجود۔ زمان شاہس ( گُل  جانہ ہُند مول ) تہٕ  فقیر ادھمس درمیان سپُدمُت مکالمہٕ چھُ  تیوٗت فنی چابکدستی سان پیش سپُدمُت زِ  پرن وٲلِس چھُنہٕ بار بار پٔرِتھ تہ  بییہ پرنُک چسکہٕ ہَمان : دوپنس  پادشاہن آکھ کتے دوپُس  تمٔۍ پٲدٕ کورنس عشقہٕ وتے دوپنس  پادشاہن کیا ژے چھُے ناو دوپُس  تمٔۍ تورٕ ناوس صوٗرتھا باو شہَن  دوپنس ژٕ کیا چھُکھ یوت مغروٗر دوپُس  تمٔۍ از غم دُنیا بٔہ چُھس دوٗرِ دوپہس  مارنے وۅنۍ کیا چھُ صلاح دوپنکھ  چُھس شہید الحمد لِلّٰہ دوپہس  کیا غرض چھُے چون مُدا دوپنکھ  یار چھُم یارس مے جُدا دٔلیلہ  ہُند لُبِ لُباب چھُ یہ زِ مشہوٗر صوٗفی  ادھم چھُ پادشٲہی ترٲوِتھ فقیری اختیار  کران تِکیازِ اکہ شبہٕ سنیوتس بسترس  پٮ۪ٹھ موجود دایہ ہُند کی وال، یہ داے  ٲس پرٮ۪تھ شامَس تس بستر شیران۔ فقیری  دوران گو سُہ زمان شاہ سٕنزِ کورِ گلجانہ  پٮ۪ٹھ عاشق ۔ پادشہس گٔے گال ، فقیرس  وونُکھ سمندرٕ منز دِسا مۅکھتہٕ أنِتھ  ۔فقیر چھُ سودُر ہۅکھنٲوِتھ مۅکھتہٕ  اَنان۔
زمان شاہ چھُ خۅدایس منگان زِشوٹھس  رچھتہٕ
عزت ۔ گُلجان چھے مران ۔ فقیر ادھم  چھُ
قبر پرٲٹِتھ گُلجانہ زِندٕ کران ۔  حضرت
خواجہ خضر چھُ یِمن نکاح پران۔ روزان  چھِ
ادھم تہٕ گُلجان أکِس پَہرِ منز یِمن  چھُ
نیچو زٮ۪وان ییمِس ابراہیم ناو چھُ۔  یہ
چھُ واتان زمان شاہس نِش۔ ٲخر چھُ  ابراہیم
تہ بادشاہ بنان تہٕ صرف ترییہ ریتۍ ترکِ دُنیا کران۔ ہی  مال تہٕ نٲگۍ راے سُند رومان چھُ قریب  قریب پانژَو ساسو ؤرۍیو پٮ۪ٹھ ییتہ  چلہٕ وُن ۔مُحققن ہُند خیال چھُ زِ یہ تمثیل
چھے کٔشیرِ اندر ناگن تہٕ آریاہن  ہٕندِ
ٹکراوٕچ یادگار اماپوز سانٮ۪و  مثنوی
نگارو چھُ اَتھ اساطیری لُکہٕ کتھِ  نظماوان
نظماوان عجیب موڑ دیُتمُت یہ زِ ولی اللہ مٔتۍ سٕنزِ مثنوی منزچھُ ٲخرس  پٮ۪ٹھ وَننہٕ آمُت زِییلہ ہی مال تلپاتالہٕ  منز نٲگۍ نٮ۪و اَڈٕ مٲر کرِٔتھ زمینس  پٮ۪ٹھ کھٲرِتھ ژھٕنۍ ،سۅنیہ أکۍ سودا  گارن،سوداگارن دوپُس شوٹھس سٍتۍ کر خاندر  مگر تمہ تھووُس اکھ ؤری معیاد ۔نٲگۍ  راے ووت تس ژھاران ژھاران تسٕندِس کُٹھِس  منز ۔ سودا گارن مور نٲگۍ راے ۔ ہی مال چھے  نِندرِ ؤتِتھ یہ حال وُچھِتھ باکہٕ  ژھٹان۔ بلہٕ پور واتنٲوِتھ چھُ نٲگۍ راے  زالنہٕ یوان ، ہی مال تہ چھے دُزٕوُنہ  ژینتایہ منز تراوان وۅٹھ۔اَمی ساتہٕ  چھے مدینہ # ¿  پاکہٕ  پٮ۪ٹھ
یوان فقیرن ہٕنز اکھ جماعت ۔تِمو  تُل
شور زِیہ مسلمان کیازِزولُکھ۔ ٲخرس  سپٕدۍ
زٕ ناگ پٲدٕ، یِم دۅہس ناگ تہٕ راتس  زٕقبرٕ
آسان چھے ۔تنہٕ پٮ۪ٹھ چھِ ونان  زِنٲگۍ
راین ٲسۍ ٲکھۍتھٕے کُفرٕکۍ جامہٕ  پٲرۍمٕتۍ
،اصل ی اوس سُہ مسلمان  مسلمان  دینہٕ اوسُم ناگ ارزُن گٔیس  تس نٲلۍ مےے یٔژ کٲلۍ پرزُن چھُ  خلوکھ تمٔۍ مے وونمُت ہی مٲلی بۂ  ظٲہر چھی مےے کفرٕکۍ جامہٕ نٲلی میانہ  خیالہٕ چھے محمود گٲمی سٕنز مثنوی قصہ # ¿  شیخ  صنعان
تہ أتھۍ دٲیرس منز یوان، یتھ منز  مقبولٕنۍ
گُلریز ، محی الدین مسکیٕنۍ  زیبا
نگار، حیرت کاملی سٕنزرعنا زیبا،  نٲظم
سٕنز زین العرب ، سیف الدین تارٕبٔلۍ  سٕنزوامق
عذرا یا احدزرگرٕنۍ گُل و صنوبر  تہٕ
خۅد محمود ٕنۍ شیرین خُسرو یوان چھے۔  یِمن
اندر چھُ باقٕے لولہٕ مثنوی ین ہٕندۍ  پٲٹھۍ
اکھ گٔنڈِتھ طریقہٕ ، اکھ جوان ہیرو  تہٕ
ہیروئن ، دۅنوَے اکھ أکِس نِش واتنٕچ  کو
شش کران، اَتھ سفرس منز وٮ۪تراوان  مُشکلن
پٮ۪ٹھ مُشکل ، سفرس دوران چھکھ  دٔلیلہ
ہٕندۍ نٔوۍ کردار تہ سمکھان۔  اتہ
چھُ شیریرچہ خوبصوٗرتی ہُندُے  وٮ۪وٕہار
، جنسی وصلٕچ گرٮ۪کھ مگر سٍتۍ  سٍتۍ
چھُ ش #> اعر  مجاز
س حقیقتُک پرتو زٲنِتھ مجازٕ کہ  ذٔریعہ
حقیقت ورتاونہ لگان۔ خبر یہ ما چھُ سُے عقیدٕ زِ ذات ہیکہٕ ہون صِفاتو  کِنۍ پرزنٲوِتھ ، بہرحال یہ چھُ تہٕ تہ  ، یِم مثنوی چھَنہٕ کُنہ رنگہٕ خٲلص  متصوفانہٕ۔
حالانکہ محمود گٲمی چھُ تٔسۍ  شیخ
صنعان سُند قصہٕ نظماوان یُس شہرِ  بصرُک
مشہوٗر زٲہد تہٕ پرہیزگار اوس۔  اکہ
دۅہہٕ وُچھ شیخن خاب زِ سُہ کران  پۅتلٮ۪ن
سٔجدٕ۔ پتہٕ چھُ شاہ روٗم سٕنز  کورِ
پٮ۪ٹھ عاشق سپدان، رچھان چھُ  تسٕندۍسور۔پتہٕ
چھُ تسُنداکھ مریدِ خابس  اندر
پیغمبرِآخرزمان حضرت محمد صٲبس عرض  کران
زِشیخ صنعاہس ترٲوۍ تو رحمٕچ نظر  ۔تی چھُ سپدان شیخ چھُ واپس مسلمٲنی کُن  یوان ،شاہ روٗم سٕنزِکورِ چھُ اَتھ پٮ۪ٹھ  دۅکھ سپدان، سۅ چھے ودان رِوان تہٕ چھے  ٲخٕر شیخس پتہٕ پتہٕ نیران تہٕ تس زارٕ  پار کران  درایس  پنہٕ نے دِشے وۅنۍ  روزٕ ہا ژے نشے کُفرس  گٔیس بے زار  یکبار  زولُم زُنار ترووُم  قبیلہٕ کروونُے مونم  اسلام چونُے شیخ  صنعان اوس وۅنۍ مجازٕ پٮ۪ٹھ پھیرتھ عشق  حقیقی کِس دُنۍ یاہس اندر ،سُہ لوگُس  وننہ  ہینزیٲنۍ  کیا چھُے مُدا تِم  عاشق چھی جُدا کتھ  چھکھ ژٕ کران کِشے پھیوٗرُس  بٔہ صورتہٕ نِشے مَے  ماز مُلکس تہٕ مالس مَے  ماز زُلفس تہٕ خالس خودی  تہٕ مدی تراوکھ اصل
ٕچ  وتھاہ پراوکھ یتھ  پٮ۪ٹھ یہ شوٗبہ تَتھ  نقشاہ  صورتِ آدم پانس  چھُ پانٕے ٹھرے ٹھور  کاس چھُے یار گرے صوٗرٕژ  چھے گژھان ژھٮ۪تے لاران  تس پتہٕ پتے گُلِ  بکاولی چھے لسہٕ خانس علاوٕ نعمت اللہ  پرے تہٕ اسد پرِین تہ لیچھمٕژ ۔دپان لسہٕ  خانن لیچھ یہ مثنوی کمالِ جوٲنی منز  ۔تسٕنزیہ مثنوی چھے باہن پڑاون پٮ۪ٹھ  پھٔہلِتھ۔
وننہٕ چھُ یوان سیف الملوک یِم  تہ
سفر اَتھ داستانس منز وٮ۪تراوان چھُ  تِم
چھِ أکِس سٲلۍکہٕ سٕندۍ سفر۔ اَتہ  چھُ
شریرین ہُند وصل تہ باونہٕ آمُت۔  "" بظٲہر  چھُ
سیف الملوٗکن سفر بکاولی ہش نازنین  سۅندرِ
ہندِ باپتھ مگر استعیارٲتی مانِین  منزچھُ
یہ سفر تتھ منزلس پٮ۪ٹھ ختم گژھان  ییتہ
دوٗیی ہٕندۍ پردٕدٔزِتھ چھِ پٮ۪وان،  سُہ
منزل یُس ژھارنٕکہ تہٕ لبنکہٕ حدٕ  نٮ۪بر
چھُ ییتہ شک ختم چھُ گژھان ، سیف  الملوک
سُند سفر چھُ ازٲنی ہٕندِ مقامہٕ  پٮ۪ٹھ
شروع گژھان ، محض چھے تس ژھارنٕچ  طلب
، تسُند سفر چھُ پوشہ باپتھ بکاولی  ہٕندِ
باپتھ تہٕ سنگلدیپ ہوس کڈُرس علاقس  کُن
طِسلماتو منزی سفر۔ سنگلدیپُک سفر  چھُ
ژکہ شکک ، ژھارٕنک، لبہٕ نُک تہ  رازُک
سفر۔ "" ( گلشن  مجید
، نقدِ شعر ) ٭٭٭ ٭٭٭  وُہم
صٔدی  شروٗع گژھنہٕ وِزِ اوس عالمی پیمانس پٮ۪ٹھ  کمیونسٹ تحریکہ ہُند اکھ بارستہٕ تھونگ  ماننہٕ یوان۔ تمٔۍ کٔر چین، روٗس، یورپ  تہٕ میکسکوہس منز تہ کٲم۔ سُہ اوس وی ۔  آئی ۔ لینن تہٕ ماوزی تُنگُن تہ وٲقفِ  کار۔ پتہٕ آیس نہٕ تِمن سٍتۍ برابری تہٕ  ووت ہندوستان واپس ، ییتہ ترٲوٕن 43-1942 ءمنز  ریڈیکل
ڈیموکریٹک پارٹی ہٕنز بنیاد۔  اَمہ
پارٹی ہُند زیُٹھ اوس کٔشیرِ منز  پنڈت
پریم ناتھ بزاز۔ راین چھے واریاہ  اہم
کتابہٕ لیچھمژٕ ۔ سُہ گوو 1954 ءمنز  سۅرگہٕ واس﴿م۔  ی
۔ ٹینگ﴾   شہرٕچ
مٔژ وَتھ کھٔژ پوت وَن  یِتھٕ  کٔنۍ پژھِ میانہ شک بییہ ژاو ﴿راہی﴾   یہ
مقالہٕ چھُ "" کٔشیر حضرت شیخ نورالدین  ؒ ریشی سٕندِس کلامس منز ""  کتابہ منز  حضرت
علمدارس متعلق بییہ کینژَن مقالن  سٍتۍ 1981 ءمنز  شایع
سپدُمُت ۔  ﴿آتش﴾  مشہور
المانوی فلسفی تہٕ سٲنِس علامہ  اقبال  سٕندِس "" مجذوب فرنگی "" نطشے سُند قول  چھُ: There are no facts, only interpretations ﴿واقعہٕ  چھُنہٕ
کُنے آسان ، البتہٕ چھ تشریح تہٕ  تفسیر
داہ در داہ﴾ ﴿ م۔  ی
۔ ٹینگ﴾  کٲشرس
منزچھُ "" سٲد ""  "" ژوٗر "" لفظُک ضِد  تہ
تہٕ عام کٲشرٮ۪و چھُ "" سیدصٲب "" بدلہٕ ""  سٲد
صٲب "" لفظ ورتاوس لوگمُت مگر "" سٲد ""  چُھکھنہٕ
، دیارٕ وول "" آسنہٕ کِس معنہ  یس
منز ورتومُت۔﴿آتش﴾  اصطلاحس
ژٔکِس تام واتنہٕ کِس سلسلس  منزچھُ
ٹینگ صٲبُن یہ تحقیق دِلچسپ تہٕ  معنہ
سوو۔ بنان چھُ "" ر ۆ ب
کرُن "" آسہ  ہفتا
کالہ پٮ۪ٹھ ورتاوس منز روزنہٕ پتہٕ  ورتاوٕ
نیبر گومُت، تہٕ وۅنۍ چھُنہٕ امہ  کہ
ورتاوُک امکان روٗدمُت یایِتہ چھُ  مُمکن
واریاہ کالہٕ کہ ورتاوٕ سٍتۍ  آسہ "" ر ۆ ب "" لفظ "" ر ۆ ف
تہٕ ر ۆ و یا ر ۆ ہ  لفظن
منز بدلیومُت۔﴿آتش﴾  یہ  نٲدر نعتِ شریف کور مے از برونہہ واریاہ  کال بازیافت ، گۅڈٕ کرنووُم کٲشرِس شیرازس  منزتہٕ پتہٕ اُردو شیرازس منز شایع تہٕ  از چھُ گۅڈنچہ لٹہ یتھ کتابہ منز شٲمل یوان
کرنہٕ۔ ﴿  آتش﴾  شیرازٕ، نُندٕ ریوش نمبر۔ "" نُندٕ ریوش تہٕ ریشی  سلسلہٕ "" مقالہٕ نگار ڈاکٹر رشید
نازکی : ص  :36-35  کشمیری  زبان اور شاعری ، جلدٕ 2 ۔  عبدالاحد آزاد۔نٲشر : کلچرل  اکادمی۔  بُرجِ  نور، مقالہٕ، حلقہ یاران ، کلچرل اکاڈمی۔"
kashmirilanguage,Kash_Folklore,,,
kashmirilanguage,Iqbal_KhursheedAhamd,,,
kashmirilanguage,Nadim,,,
kashmirilanguage,Kashir_Botanicals,,,
kashmirilanguage,header,,,
kashmirilanguage,409,,,
kashmirilanguage,header,,,
